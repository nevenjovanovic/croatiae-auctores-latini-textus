<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="benesa-d-epistolae-dedic">
         <titleStmt>
            <title ref="benesad-v84405359.benesasoderini1514.croala">
               Epistolae dedicatoriae ex opere de secundo bello Punico (1514), versio electronica</title>
            <author ref="benes01">
               <persName xml:lang="hr" ref="http://viaf.org/viaf/84405359">Beneša, Damjan</persName>
               <date>1476-1539</date>
            </author>
            <editor>
               <persName>
                  <ref type="viaf" target="2726561" xml:id="VR">Vladimir Rezar</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
            <respStmt>
               <resp>Textum electronice exscripsit</resp>
               <persName xml:id="DN">Darko Novaković</persName>
            </respStmt>
         </titleStmt>
         <editionStmt>
            <edition>Prema starom tiskanom izdanju (Lyon 1514).
            </edition>
         </editionStmt>
         <extent ana="C">Mg:C verborum 1502</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
               projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
               Hrvatska.  <date when-iso="2014-01">Siječnja 2014</date>.</p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Beneša, Damjan (priredio Vladimir Rezar): Damianus Benessa Rhacusaeus Ioanni Baptistae Sodorino salutem plurimam dicit [dva pisma]. 
               Colloquia Maruliana, 22 (2013), s. 44-47</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <person role="sender">
               <persName ref="http://viaf.org/viaf/84405359">Beneša, Damjan</persName>
            </person>
            <person role="recipient">
               <persName>Soderini, Giovanbattista</persName>
            </person>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1514" period="15xx_1_third">1514</date>
            <placeName>Lyon</placeName>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>prosa oratio - epistula dedicatoria</term>
            </keywords>
         </textClass>
      </profileDesc>
      <profileDesc xml:id="benesasoderini1514.1">
         <abstract>
            <p/>
         </abstract>
         <settingDesc>
            <place ana="origin">
               <placeName ref="http://www.wikidata.org/wiki/Q456">Lyon</placeName>
            </place>
            <place ana="destination">
               <placeName ref="http://www.wikidata.org/wiki/Q456">Lyon</placeName>
            </place>
            <place ana="mentioned">
               <placeName ref="http://www.wikidata.org/wiki/Q220">Roma</placeName>
            </place>
         </settingDesc>
         <particDesc>
            <person role="sender">
               <persName ref="benes01">Beneša, Damjan</persName>
            </person>
            <person role="recipient">
               <persName>Soderini, Giovanbattista</persName>
            </person>
            <person role="mentioned">
               <persName>Soderini, Giovanbattista</persName>
            </person>
            <person role="mentioned">
               <persName ref="http://viaf.org/viaf/108159964">Plato</persName>
            </person>
            <person role="mentioned">
               <persName ref="http://viaf.org/viaf/27071645">Silius Italicus</persName>
            </person>
            <person role="mentioned">
               <persName ref="http://viaf.org/viaf/8194433">Vergilius Maro, Publius</persName>
            </person>
            <person role="mentioned">
               <persName ref="http://viaf.org/viaf/78769600">Cicero, Marcus Tullius</persName>
            </person>
            <person role="mentioned">
               <persName ref="http://www.wikidata.org/wiki/Q36456">Hannibal</persName>
            </person>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1514" period="15xx_1_third">1514</date>
            <placeName>Lyon</placeName>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>prosa oratio - epistula dedicatoria</term>
            </keywords>
         </textClass>
      </profileDesc>
      <profileDesc xml:id="benesasoderini1514.2">
         <abstract>
            <p/>
         </abstract>
         <settingDesc>
            <place ana="origin">
               <placeName ref="http://www.wikidata.org/wiki/Q456">Lyon</placeName>
            </place>
            <place ana="destination">
               <placeName ref="http://www.wikidata.org/wiki/Q456">Lyon</placeName>
            </place>
            <place ana="mentioned">
               <placeName ref="http://www.wikidata.org/wiki/Q220">Roma</placeName>
            </place>
            <place ana="mentioned">
               <placeName ref="http://www.wikidata.org/wiki/Q22647">Troia</placeName>
            </place>
            <place ana="mentioned">
               <placeName ref="http://www.wikidata.org/wiki/Q38">Italia</placeName>
            </place>
            <place ana="mentioned">
               <placeName ref="http://www.wikidata.org/wiki/Q142">France</placeName>
            </place>
            <place ana="mentioned">
               <placeName ref="http://www.wikidata.org/wiki/Q23666">Britannia</placeName>
            </place>
            <place ana="mentioned">
               <placeName ref="http://www.wikidata.org/wiki/Q48">Asia</placeName>
            </place>
         </settingDesc>
         <particDesc>
            <person role="sender">
               <persName ref="http://viaf.org/viaf/84405359">Beneša, Damjan</persName>
            </person>
            <person role="recipient">
               <persName>Soderini, Giovanbattista</persName>
            </person>
            <person role="mentioned">
               <persName>Soderini, Giovanbattista</persName>
            </person>
            <person role="mentioned">
               <persName ref="27071645">Silius Italicus</persName>
            </person>
            <person role="mentioned">
               <persName ref="8194433">Vergilius Maro, Publius</persName>
            </person>
            <person role="mentioned">
               <persName ref="http://www.wikidata.org/wiki/Q82732">Aeneas</persName>
            </person>
            <person role="mentioned">
               <persName ref="100219162">Plinius Secundus Maior, Gaius</persName>
            </person>
            <person role="mentioned">
               <persName ref="99852885">Cato, Marcus Porcius</persName>
            </person>
            <person role="mentioned">
               <persName ref="100282266">Marso, Pietro</persName>
            </person>
            <person role="mentioned">
               <persName ref="88890786">Louis XII</persName>
            </person>
            <person role="mentioned">
               <persName ref="97245226">Muhammad</persName>
            </person>
            <person role="mentioned">
               <persName ref="96579640">Leo X</persName>
            </person>
            <person role="mentioned">
               <persName>Cosmus</persName>
            </person>
            <person role="mentioned">
               <persName>Laurentius</persName>
            </person>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1514" period="15xx_1_third">1514</date>
            <placeName>Lyon</placeName>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>prosa oratio - epistula dedicatoria</term>
            </keywords>
         </textClass>
      </profileDesc>
      <revisionDesc>
         <change>
            Remove, keep text: placeName, persName, p/sic, mentioned, ref, q, q/sic
            Remove, keep reg: choice/sic
            Remove: pb, note, div[@type="note"]
            Restrukturiranje.
            Children of p nodes: orgName, placeName, date, persName, sic, pb, note[@ana], mentioned, q
            Grandchildren of p: bibl, sic
            <persName>
               <ref type="viaf" target="6913774">Neven Jovanović</ref>
            </persName>
            <date>2021-05-20</date>
         </change>
         <change>
            Početna verzija.
            <persName>
               <ref type="viaf" target="6913774">Neven Jovanović</ref>
            </persName>
            <date>2014-01-27T16:03:25</date>
         </change>
      </revisionDesc>
   </teiHeader>
   <text xml:base="benesad-v84405359.benesasoderini1514.croala">
      <body>
         <div type="prosa-epistula" n="1" corresp="#benesasoderini1514.1">

            <head> DAMIANVS BENESSA RHACVSAEVS IOANNI BAPTISTAE SODORINO SALVTEM PLVRIMAM DICIT </head>
            <p rend="justify">Si quis rerum naturam, Ioannes Baptista, cogitatione percurrat, paruis
               quibusdam et leuibus oriri principiis quaeque magna cognouerit. Cuius rei exemplum
               humani uis ingenii satis amplum praebuerit, quod intelligendis statim sublimioribus
               rebus hebes tenuiora quaedam prius oportet addiscat. Porro nihil alienum est in
               hominis natura conspici id, quod uniuersitati insitum dicimus. Illa enim ea ratione
               constat, ut expressa in singulis similitudo Dei creantis eluceat, unaque aliorum
               ueluti simulacra uideantur esse, quod cuncta unum imitentur exemplar praestantque, ut
               germanam illam lucem, qua in ipsa origine emicuere, simplicius hauriunt. Hinc,
               Sodorine, ad disserendum de rei publicae statu Plato uiam habuit, dum excutitur apud
               priscos famosa quaestio: iustum idemne est lege et natura? Cuius in ciuili uita
               ipsoque in homine ueluti duobus simulacris uim quaesiuit illudque tam praeclarum opus
               edidit. </p>
            <p rend="justify">Quorsum haec? Silium Italicum commendare tibi gestio. Sed longa
               repetitio: uerum, dum Platonis meminisse datur occasio, nulli anfractus displicent.
               Si quod in hac poetices facultate miraculum est, illud mihi Vergilius plane uidetur
               esse aliosque poetas censeri ut proxime ad illum accedunt. Hic Platonicae sententiae
               subit recordatio, qui furore diuino poetas rapi censet eisque, ut caeteros rapiant,
               uim mutuari, exemplo magnetis annulum ferreum trahentis infundentisque caeteris uim
               eandem trahendi. Non iniuria ergo Silium a Vergilio factum poetam putamus, cuius
               praecipuus imitator extitit. Nosti hunc, dum causas ageret, quem imitaretur Ciceronem
               sibi delegisse, postea ad poeticen cum sese referret, Vergilium omni dicendi laude
               conatum sequi, ut a quibusdam ideo iudicaretur maiori studio quam ingenio uersus
               condere.</p>
            <p rend="justify">Verum quod ad imitandum delegit optimos, in eo uiri iudicium non
               mediocriter probatur. Hic ergo, mea quidem opinione, et carminis elegantia et operis
               materia quemquam delectauerit. Sunt enim in eo omnia uerba delecta, translationes
               eximiae, sermo distinctus figuris, non parua persuasio, cunctaque suis locis reddita,
               in omnibus uero heroica dignitas, ut non iniuria et delectare et prodesse simul
               possit. Nam eius generis est poema, ut humanae uitae non parum prosit usui, dum enim
               uarii militaris negocii tractantur status, quaue ratione unumquodque expeditur. Porro
               docetur in eodem casu quid consilii suscipiendum foret; demum gesta scripsit duarum
               urbium, quae pro terrarum orbis imperio certarunt eiusque belli principes clarissimi
               duces extitere. Nam cuiuis uel sapientissimo militiae magistro Hannibalem recte
               opposueris; Romae uero nulla unquam aetas maiorem numerum illustrium uirum tulit, ut
               satis amplam inde materiam habeas ad omnia bene administranda, siue in pace siue in
               bello malis. Accedit huc quod istaec omnia tractauit Maronis uirtutes quantum ualuit
               in dicendo secutus. Atque eo pertinet superior tam alta repetitio. Saepe enim et
               grandis lux tolerari non potest et certissima non capitur ueritas, ingruentesque
               rerum species, nisi uelut in speculo cernat, acies ipsa interdum non sustinet. Mirum
               est consulendis simulacris quantum nostra mens reficitur, ut res ipsas melius
               cognoscat. Ita fit ut perutilis Silii sit lectio, in qua licet, ueluti gemmarum in
               cera impressas imagines, contemplari ipsum Maronem. Cuius oratio est tanquam naturae
               quoddam opus, in qua cuncta summa laude censenda sunt, sed non feriunt illico, quod
               nihil eminet: omnia ueluti coaequata sunt. Quo fit exemplo, ut in pulcherrima
               muliere, quid praecipuum sit, nescias, omnia tamen pulchra fatearis esse, cum non
               adeo formosis oculus aut alia pars quid conciliet gratiae statim intelligas. Ita
               duplici Silius ratione debet amari: quod ipse elegantissimus est et quod imitator
               Maronis.</p>
            <p rend="justify">Hunc pugillarem facere, quo ferri commodius possit, curauimus typis
               nuper inuentis, ne desit quicquam unde studiosi proficiant, cum liceat uel
               peregrinantibus optimos quosque authores gestare sine multa sarcina. Emendauimus nos
               codicem, sed quod emendatus sit, non audeo dicere: nihil enim tale praestari potest
               ab homine in emundo uendundoque occupato et quem decoxisse oporteret, si rationes
               alteri redderentur. Nam quarum mercium olim duplicate lucra constabant, modo sors
               integra non trahetur. Reliquum est ut uelis ocium hoc Lugdunense Silii lectione
               solari: multa te poterit iuuare, et uitae proderit et litteris, si manu illum non
               dimiseris.</p>
            <salute>Vale.</salute>
         </div>

         <div type="prosa-epistula" n="2" corresp="#benesasoderini1514.2">
            <opener> DAMIANVS BENESSA IOANNI BAPTISTAE SODORINO SALVTEM DICIT</opener>
            <p rend="justify">Ad finem perducto iam opere fateor mihi contigisse quod non persaepe
               nauigantibus euenit, ut, quas oras animo conceperant antea, perlustratis postea
               conspectisque ipsa oculorum acie multo certiora tradere possint. Ac memini me in
               epistola, quae huic operi praeponitur, a te non iniuria reprehensum, tametsi uera, ut
               aiebas, locutum, non tamen propria tempori nec loco, qui Vergilium laudauerim, cum
               Silium deberem; cuius censes laudibus derogatum, quoniam frigide laudatur. Ego
               equidem et a principio non ab re me facturum putaui si eius laudes cum Vergilio
               coniungerem, et nunc multo clarius animo prouideo conferendisque utriusque uirtutibus
               quos fructus ea res studiosis allatura est. Possem, nisi epistolae breuitas
               prohiberet, iudicare locos eosdem ab utroque pertractatos et eos cum ab uno incohatos
               et luculentissime exornatos, tum ab altero sedulo expetitos, in quibus uires ingenii
               promeret. Eodem pertinent tot uerborum et sententiarum figurae, quas alter usurpat
               elegantissime, apte alter imitatur. Sed ingenue tamen illud oportet fateri, materia
               superari Vergilium, cum quo certatur oratione. Nam Romanorum res illustriores et
               magis amplae fuere quam quas Troia profectus in Italia gessit Aeneas. Ac tantum
               interesse constat, quantum dignitas aetatis ac splendor quidam et imperii maiestas
               praecelluit superioris saeculi simplicitati, hominibus scilicet nondum aspirantibus
               ut toti terrarum orbi uelint imperare. Verum tametsi multo difficiliora sunt
               obscuris, ut ait Plinius, lucem addere, nouitatem uetustis, recentia tamen haec ad
               exemplum augustiora sunt, quo magis uera uidelicet. Illud quoque capere te non parua
               poterit delectatione, quod per totum fere orbem fusum hoc bellum leges. </p>
            <p rend="justify">Sed poenitet me interea, quod librum emendauerim, dixisse: maioris
               operae id est, quod nos non dicam oscitabundi - otiosorum est enim hoc - sed pleni
               angoribus fecimus. Fateor equidem: dum per aetatem licuit, adolescentulus didici
               litteras prouectiorque factus, cum nossem in multa prolabi uitia qui in re publica
               uersantur, quando opes non suppetunt, rem mercatura uolui quaerere. Quam, ut nosti,
               Cato dixit periculosam, at ego expertus sum insuper molestam et uehementer anxiam.
               Ita igitur affecti perparuam emendationi operam nauare potuimus. Verum quod ad poetam
               pertinet, multum ei barbaries, unde ad nos delatus est, nocuit, ut uidetur. Sed in eo
               nos egimus ut emendatior aliquantulum exeat: multa falsa castigauimus, manca et
               mutilata quae erant restituimus. In quibus nobis hallucinari uidebamur, indicio
               manulas quasdam apposuimus, ut quibus maius abundet ocium, id emendandum nouerint,
               ita ut mihi persuadeo multo correctiorem hunc studiosi habebunt, quam qui huc usque
               impressi codices uulgo feruntur. Sed hoc legentium relinquo aestimationi, si eos
               paucissima offenderint. </p>
            <p rend="justify">Quae Petrus Marsus perperam legit, praetereo: neque enim id nunc ago
               ut quemquam reprehendam, potius mihi derogauerim, quod bene non sentiam. Apparet
               tamen in poeta syllabarum quaedam ueluti negligentia, ut in omisso notauimus primae
               syllabae breuem usum libro XIIII: Credant esse metum; laxis seruatur omissa /
               obsidio. Eodem alibi: Atque implet dispersa foros: trepidatur omisso; item libro XV:
               Donec nunc pelago nunc lerra exulus omisit, ut par sit credere codices non esse
               corruptos, sed ultimam operi manum impositam non fuisse. Nam eo loco creticum apud
               latinos poetas reperiri non memini. Sed de huiusmodi plura uiderint doctiores.</p>
            <p rend="justify">Me uero cum primis, Ioannes Baptista, recreat quoddam ueluti omen
               huiusce impressionis beneque sperare facit de rege Francorum bellum hoc, quo Romana
               res concussa penitus fuit, quae deuictis hostibus postea totius orbis imperium
               consecuta est. Sed utinam quicquid iacturae factum est boni consuleretur, ut publico
               saltem commodo cederet! Noui Christianissimorum regum mores: nunquam putauisse sibi
               magis esse reges quam toti populo Christiano, pro quo nomine saepe nedum regnum
               exposuere, sed sanguinem et quicquid hominibus cari habetur, acerrime pugnando contra
               infidelium furores. Atque Ludouicum hunc Duodecimum, ob multa praeclare gesta
               perpetuis monumentis commendandum, nullam arbitror calamitatem aegre laturum, quam e
               re Christiana uiderit futuram. </p>
            <p rend="justify">Sed quis lacrimis, quaeso, moderari queat, cum meminerit post foedus
               ictum inter principes et aduersus infideles susceptam iam expeditionem, quae publice
               Romae fuit iussa praedicari, bella tam cruenta deinceps secuta? Quorum causa non
               uideo cui recte potest imputari, factorum suorum omnibus rationes iustissimas
               afferentibus, nisi dixerimus, ut mihi persuasum habeo, et ruptam pacem et bella gesta
               diabolo, humani generis hoste, ita procurante hominumque prauitate, ut diutius
               plectatur, forsitan exigente. Sed profecto animum non mediocriter afficit societatis
               tam arctae huiusce et Hispaniarum regis ac singularis beniuolentiae recordatio:
               uidebantur et antea propugnacula quaedam et fidei cardines, et tunc eos uerissime
               sperabant omnes uindices fore et ultores aduersus nefarium dogma impurissimi
               Maumeti.</p>
            <p rend="justify">Verum conclamata et omnino deplorata Christiana res erat, nisi ueluti
               sidus quoddam saluberrimum affulsisset Leo Decimus pontifex maximus. Sub hoc
               respirabitur, principes in gratiam redibunt, et malis tam diutinis dabitur tandem
               modus. Huic gentile iam inde a proauis est uirtutes alere, bonis fauere, litterarum
               studia intermortua excitare. Sed quod de Cosmo Laurentioque uiris heroica uirtute
               praeditis dici poterant, epistolae breuitas non sinit, uerum alias tecum saepenumero
               licebit eorumque egregie facta beniuolorum saltem memoria prosequemur.</p>
            <p rend="justify">Vnice te amo, Ioannes Baptista, meamque tibi officio et hac parua
               opera utcunque uolui fidem obstringere. Monumentum igitur apud te habebis, quo diu
               mei memineris. Nam quando iterum nos uidebimus, nescio: tu enim in Italiam rediturus
               es, aut in Gallia remanebis, ego adita Britannia Asiam petere cogito, inde in patriam
               reuersurus. Verum nihil detrimenti loci intercapedine mutuae beniuolentiae fiet, si
               opera mea poetae huiusce studiosior fueris: quantumque proficies, amori tantum
               accedet. </p>
            <salute>Vale.</salute>
         </div>

      </body>
   </text>
</TEI>
