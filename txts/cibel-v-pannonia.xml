<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc xml:id="cibel-v-pannonia">
         <titleStmt>
            <title>Ad Pannoniam, versio electronica</title>
            <author ref="cibel01">
               <persName xml:lang="hr">Cibel, Valentin</persName>
               <date>c. 1490 -  post 1517</date>
            </author>
            <editor>
               <persName>
                  <ref>Maria Révész</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <p>Prema kasnijem znanstvenom izdanju (1939).</p>
         </editionStmt>
         <extent ana="B">Mg:B Versus 108, verborum 536</extent>
         <publicationStmt>
            <p>Rad nastao u okviru znanstvenog projekta Profil hrvatskog latinizma,
          (<orgName><ref type="viaf" target="124389134">Filozofski fakultet Sveučilišta u Zagrebu</ref></orgName>, <placeName ref="3186886">Zagreb</placeName> Hrvatska). <date>Kolovoza
            2012.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>
        Régi magyar irodalmi szöveggyűjtemény I.
        Ács Pál (1954–), Jankovics József (1949–), Kőszeghy Péter (1951–) 
        Balassi Kiadó
        <relatedItem type="digitalisatum">
                  <ref type="internet"
                       target="http://www.tankonyvtar.hu/hu/tartalom/tkt/regi-magyar-irodalmi-1/ch15.html">Régi magyar irodalmi szöveggyűjtemény I.</ref>
               </relatedItem>
            </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1509" period="15xx_1_third">1509</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>poesis - carmen</term>
            </keywords>
         </textClass>
      </profileDesc>
      <revisionDesc>
      
         <change>
            <persName>
               <ref type="viaf" target="6913774">Neven Jovanović</ref>
            </persName>        
            <date>2012-08-27</date>
        Početna verzija.
        Latinski spellcheck.
      </change>
      </revisionDesc>
  </teiHeader>
  <text>
      <body>
         <div type="poesis-epigramma" met="hendecasyllabus">
            <head>AD PANNONIAM</head>
    
    
    
            <l>Foelix Pannonia et beata certe es,</l>
            <l>Caelo quae frueris sereniore,</l>
            <l>Quae omnes fertilitate vincis oras</l>
            <l>Mundi nunc gemino sitas sub axe.</l>
            <l>5   Nam tu Callaicis paris metalla</l>
            <l>Multo nobiliora vel Corintho</l>
            <l>Aes purum pretiosiusque fundis</l>
            <l>Gratum Deliaco nimis poetae.</l>
            <l>Pubes doctior et tua est opimae</l>
            <l>10   Terrae viscera, quam Asturum propago</l>
            <l>Scrutari atque redire tincta fulvo</l>
            <l>Auro continuo frequens labore.</l>
            <l>Nulli tu regioni opum secunda es</l>
            <l>Maiestate dei favore summi</l>
            <l>15   Ob magnae merita atque cultum honorum</l>
            <l>Virtutis decorata sic perenne,</l>
            <l>Qua semper radias superba dote.</l>
            <l>Nec donis Cerealibus cares vel</l>
            <l>Solerti minus es potens colono,</l>
            <l>20   Cum tu Sardiniae ferocis agros</l>
            <l>Et pingues segetum vales acervos</l>
            <l>Gargani superare nunc remoti</l>
            <l>Campanique soli uberes agellos.</l>
            <l>An tu pampineo liquore cuiquam</l>
            <l>25   Cedes? aut Latiis nequis Falernis</l>
            <l>Concertare animosiore pugna?</l>
            <l>Si possis Cilicum anteire colles</l>
            <l>Claros vitiferis crocique glebis,</l>
            <l>Bacchi copia non parum probati.</l>
            <l>30   Nam Methymna tuos timet racemos</l>
            <l>Provocare nimis minante vultu</l>
            <l>Mamertinaque Setiaeque vina</l>
            <l>Dant palmam tibi dulcibusque succis.</l>
            <l>Sed quid? nonne tua illa mire acerbum</l>
            <l>35   Audent Sirmica Caecubo duellum</l>
            <l>Semper nectareo sapore odora,</l>
            <l>Tota quae populi merentur ora.</l>
            <l>Laudes Pannoniae haec domant inertes</l>
            <l>Curas exhilarantque corda gentis</l>
            <l>40   Vere Martigenae chorosque dulces</l>
            <l>Suadent ducere cassibus repostis</l>
            <l>Et diris clypeis vel ense curvo.</l>
            <l>O quae multiplici beatitatis</l>
            <l>Fulges munere amica valde tellus,</l>
            <l>45   Quis laudes poterit tuas ad unguem</l>
            <l>Iusto dicere carminis tenore?</l>
            <l>Quae pulchra radias decente gemma,</l>
            <l>Duri quae es chalybis referta circum,</l>
            <l>Amnes quae vitreos strepente cursu</l>
            <l>50   Nutris fonticulis nimis puellis</l>
            <l>Caros arvaque flosculis odora.</l>
            <l>Marmor Mygdonio paris nitore,</l>
            <l>Aequas vel Parium decente vena.</l>
            <l>Tu armenti locuples gregisque pulchri</l>
            <l>55   Et dives pecoris colore multo</l>
            <l>Dantis vellera multiformis usus.</l>
            <l>Foelix atque iterum beata tellus,</l>
            <l>Nostrae quae fidei decus perenne es,</l>
            <l>Gentis Christicolae undecunque asylum et</l>
            <l>60   Invictus clypeus, poli sub umbra</l>
            <l>Mortali innumeram ambiens catervam:</l>
            <l>Tu nomen lachrymabile atque dirum</l>
            <l>Turcarum populis rapina adultis</l>
            <l>Et iustum sitientibus cruorem.</l>
            <l>65   Foelix, quae Hectoream paris virorum </l>
            <l>Turbam atque Herculea manu perita</l>
            <l>Nutris agmina militum feroci</l>
            <l>Mente et quae Ausoniae aemulam coronae</l>
            <l>Pubem sola foves, simul Catones</l>
            <l>70   Quae iam Scipiadasque prole digna</l>
            <l>Aequas lumina Dardanae cohortis</l>
            <l>Nam antistes, titulo ecce quem venustat</l>
            <l>Quinquecclesia iam infulae sacratae,</l>
            <l>Fines irradiat tuos Georgius</l>
            <l>75   Alti solis ad instar, coelitum qui est</l>
            <l>Natus stemmate, quem parens deorum</l>
            <l>Despectat nitidaque fronte ab aula</l>
            <l>Coeli stelligeri docentem honori</l>
            <l>Cordis consilio rudem popellum</l>
            <l>80   Aequi iura, fidem atque iter beatae</l>
            <l>Virtutis superas merentis arces</l>
            <l>Monstrantem, angelici ac soni adaptantem</l>
            <l>Paeana innumeris deorum in aulis,</l>
            <l>Thesauros inopum atque largientem</l>
            <l>85   Turbae multifluae favente dextra</l>
            <l>Et multos iuvenum ingeni Minerva,</l>
            <l>Phoebeis habiles vel artibus mox</l>
            <l>Tradentem Latiis deabus; hic fons</l>
            <l>Et dulce auxilium meae Camoenae est,</l>
            <l>90   Hic spes maxima luxque amoena vitae.</l>
            <l>O felix iterum et magis beata es,</l>
            <l>Quae felicibus emicas alumnis</l>
            <l>Ac gentis variae quibus refulcis</l>
            <l>Fines, quae Italiam tuis adornas</l>
            <l>95   Gazis et generosiore ditas</l>
            <l>Natorum numero decus Latinum.</l>
            <l>Quos inter nitida nepos Georgi</l>
            <l>Vita praesulis optimoque fulgens</l>
            <l>Insignitus honore moribusque</l>
            <l>100   Est Laurentius; hunc Camoenae adorant,</l>
            <l>Hunc et Felsineae potens colit grex</l>
            <l>Baptistaeque Pii Thalia tollit</l>
            <l>Altis aethereas sonis ad arces.</l>
            <l>O Paeonia, si feraciorem</l>
            <l>105   Natorum generando talium nunc</l>
            <l>Praeberis numerum, volabis ecce</l>
            <l>Iam iam Romuleis in orbe toto</l>
            <l>Fama notior, clarior. Valeto.</l>
         </div>    
          </body>
      </text>
</TEI>
