<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc xml:id="ciriaco-anconitana-1440">
            <titleStmt>
                <title>Anconitana Illiricaque laus et Anconitanorum Raguseorumque foedus (18. Jun. 1440), versio electronica</title>
                <author ref="http://www.wikidata.org/entity/Q558074"><persName xml:lang="ita" ref="http://www.wikidata.org/entity/Q558074"
                        >Ciriaco d'Ancona</persName> (<persName xml:lang="lat">Kyriacus
                        Anconitanus</persName>, <persName xml:lang="ita">Ceriaco
                        Pizzicolli</persName>), <date from="1391" to="1455">c. 1391 – c.
                    1455</date></author>
                <editor xml:id="Q3771264"><persName
                    ref="http://www.wikidata.org/entity/Q3771264">Giuseppe Praga</persName></editor>
                <respStmt>
                    <resp>Hanc editionem electronicam curavit</resp>
                    <persName xml:id="NJ">
                        <ref type="wikidata" target="http://www.wikidata.org/entity/Q114878204">Neven Jovanović</ref>
                    </persName>
                </respStmt>
                <respStmt>
                    <resp>Textum electronice descripsit</resp>
                    <persName><ref type="viaf" target="http://viaf.org/viaf/310744287
                        ">Željka Salopek</ref></persName>
                </respStmt>
            </titleStmt>
            <publicationStmt>
                <p>elektronska verzija: Digitalizacija hrvatskih latinista, znanstveni
                    projekt na Filozofskom fakultetu Sveučilišta u Zagrebu,
                    Hrvatska.  <date when="2010-02">veljače 2010</date></p>
                <p ana="licence">
                    <ptr target="https://creativecommons.org/publicdomain/zero/1.0/"/> The Creative
                    Commons CC0 1.0 DEED CC0 1.0 Universal Licence applies to this document. The licence
                    was added on February 2, 2024. </p>
            </publicationStmt>
            <sourceDesc>
                <p>Editum in: 
                    <biblStruct>
                        <analytic>
                            <author>Giuseppe Praga</author>
                            <title>Ciriaco de Pizzicolli e Marino de Resti</title>
                        </analytic>
                        <monogr>
                            <title level="j">Archivio storico per la Dalmazia</title>
                            <imprint>
                                <biblScope ana="vol">sv. 7</biblScope>
                                <biblScope ana="issue">br. 13</biblScope>
                                <date>1932</date>
                                <biblScope ana="pp">s. 262-80.</biblScope>
                            </imprint>
                        </monogr>
                    </biblStruct>. Edidit G. Praga.</p>
            </sourceDesc>
        </fileDesc>
        <encodingDesc>
            <editorialDecl xml:lang="hrv">
                <normalization>
                    <p>
                        Zadržan pravopis izvornog izdanja.
                        Grčki natpisi doneseni alfabetom.
                        Pragino izdanje treba temeljito revidirati zbog isticanja riječi i marginalija koje nije donio.
                    </p>
                </normalization>
            </editorialDecl>
        </encodingDesc>
        
        <profileDesc>
            <creation>
                <date when="1440-06-18" period="14xx_2_third">18. Jun. 1440</date>
                <placeName ref="http://www.wikidata.org/entity/Q3415">Ancona</placeName>
            </creation>
            <textClass>
                <keywords scheme="typus">
                    <term>prosa</term>
                </keywords>
                <keywords scheme="aetas">
                    <term>Litterae renatae (1400-1600)</term>
                    <term>Saeculum 15 (1401-1500)</term>
                    <term>1401-1450</term>
                </keywords>
                <keywords scheme="genre">
                    <term>prosa oratio - oratio</term>
                    <term>prosa oratio - lex</term>
                </keywords>
            </textClass>
        </profileDesc>
        <revisionDesc>
            <change>
                <date>2024-03-02</date>
                <name>Neven Jovanović</name>
                Adaptirano za CroALa.
                Označene kratice i brojke.
            </change>
            <change>
                <date>2010-03-05</date>
                <name>Neven Jovanović</name>
                invantibus > iuvantibus. TEI caput.
            </change>
            <change>
                <date>2010-02-04</date>
                <name>Neven Jovanović</name>
                Prva verzija.
            </change>
           
        </revisionDesc>
    </teiHeader>
    <text type="prosa">
<body>
            <div type="prorsaOratio">
                <milestone unit="page" n="9"/>

                <head>Anconitana Illiricaque laus et Anconitanorum Raguseorumque foedus ex Kyriaco
                    Picenicolleo Anconitano</head>

                <opener>Marino de Restis Raguseo viro clarissimo Kyriacus Picenicolleus Anconitanus
                    Salutem.</opener>

                <p> Venisti tandem, optime praestantissimeque Marine, nostram hanc Anchonitanam
                    patriam civitatem, ex amplissimo vestrae nobilissimae civitatis ordine legatus
                    et orator egregius, ad renovandum, quin immo potius dicam melius emendandum
                    reformandumque foedus, iam diu intermissum, nos inter Anchonitanos et vestros,
                    tam diu longeve nobis amicissimos Raguseos, civitatum scilicet utrarumque cives
                    inter hinc inde incolas, socios et colonos; opus quidem honestum imprimis et
                    exoptabile, pium, utile, dignum, humanum, egregium, honorabile, opportunum et
                    quodamodo hinc inde civitatibus gentibusque invicem necessarium, excitasti. </p>
                <p>Sed quo sis, optime Marine, alacrior avidiorque ad haec ipsa honestissima foedera
                    ineunda formandaque, haud dubie habeto, quod foederate duae hae antiquae nobiles
                    atque uberrimae civitates maritimae, invicem amicissimae, Ancon et Epidaura
                    Ragusion, adamantinis benivolentiae vinculis iunctae, duae veluti stabilissimae
                    Illyrici Adriaticive sinus ad utrumque latus et ineluctabiles arces extiterint:
                    haec enim ad Italicum, illa quidem ad Dalmaticum sua quaeque litora mariaque
                    tutantes.</p>
                <p>Quarum quidem nobilium civitatum situs, regiones et egregias qualitates, hisce
                    benivolentiae tuae duxi, quam paucis adnotandum.</p>
                <p>Est enim civitas Ancon nobilis et praeclara, egregiumque Piceni provinciae caput,
                    quoi etiam nomen dare pro excellentia meruit ut Anconitana Marchia nuncuparetur.</p>
                <p>Ast enim vero, altius ut ea de praeclarissima civitate antiqua ab origine
                    repetam, qui eam homines a principio condiderunt, quave ex parte venerint, non
                    satis certum inter auctores Graecos Latinosve compertum habeo, nec mirum tam
                    longo aevo commentariis non intercedentibus.</p>
                <p>Fuere qui ex Delo sacra Aegeo atque nobilis Cycladum insula commemorarunt,
                    sacerdotes quosdam viros, ex Dorica regione Graecos, ea forte tempestate
                    praedonibus agitatos, altum per Ionicum, Illyricum Adriaticumve transfretantes
                    nostrum tandem ad promunturium cymba devectos, aedem divae Veneri, quae sibi dea
                    caelo benigna fuerat, postquam dicaverunt, principium civitati dedisse, eique
                    nomen, situs opportunitate, ad recurvi cubiti figuram, graeco vocabulo, Anconem
                    merito imposuisse. Quos deinde sequuti, ex Lydia, Iconia, Karia atque Cilicia,
                    iuvenes quamplures nobiles <milestone unit="page" n="10"/> nostra ad haec litora
                    navibus applicantes, locum postquam illis habilem situmque incomparabilem
                    cognoverant, ibi postquam desilientes conscenderant, incrementum eximium coeptae
                    civitati, omnifariam modisque omnibus contulisse.</p>
                <p>Nec equidem alii defuere qui dicerent Siculos quosdam antiquissimos populos,
                    tyrannicam fugientes edacitatem, sinistrum Italiae litus per Adriacum navibus
                    perlegentes, ad nostrum ipsum Apennini montis promunturium, Ancona liberam sibi
                    coloniam delegisse in loco fertili, aere sub aequo, claris in collibus Oenotriis
                    et sub pede eiusdem acrotirii montis praecelsi, ubi, Liburnorum in conspectu, ad
                    portum aquae conspectabantur, a quo Illyriam, Graeciam, Asiam, Aegyptum
                    reliquasque gentium necessarias regiones saluber ac facilis navigantibus ab
                    Italia pateret accessus, hoc enim sanctissimo pacto, ne unquam ibi deesset
                    honestae et pulcherrimae libertatis specimen, decus, nomen et ornamentum quam
                    exoptabile.</p>
                <p>At enim vero (<add>inter</add>) notos in aetate nostra Graecos auctores,
                    comperimus, mathematicum illum Claudium Ptolemaeum Alexandrinum (<add>de</add>)
                    hac nobilissima civitate trifariam et egregiam mentionem habere. Posuerat enim
                    in suo de geographia libro in Europae corographia, Italas inter maritimas
                    partes, Marcinos inter et Semnonas Cesalpinos Gallos, Anconam, Picenorum
                    provinciae insignem primariamque civitatem, in sinu Illyrico ad sinistrum
                    Italiae litus et egregium in Adriaco Apennini montis promunturii caput, habentem
                    ab occidente per longitudinem gradus <num>XXXVI</num> atque binas quartas, latitudinis vero
                    ab aequinoctiali in arctum gradus septem de quinquagies et dimidium cumque
                    sexto.</p>
                <p>Qua vero in parte montes descripserat, primum ad Anconis promunturium in Adriacum
                    mare vergentes posuerat. Ubi tandem in fine de dierum altitudine nobilium in
                    Italia civitatum mentionem habet, Anconem <num>X</num> inter insignes totius Italiae urbes
                    descripsit habentem maximam anni diem horarum <num>XV</num> atque tertiam horae partem,
                    distantem ab Alexandria per occiduum hora una atque binis quartis.</p>
                <p>Aliam vero unam eiusdem nominis urbem eo ab auctore, toto terrarum orbe
                    descriptam comperimus. Nam in Cappadociae nobilissimo regno, maritimas ad oras
                    Leucosyron, posita est Ancon. Sed, quod ad nostrae cumulum claritatis accedit,
                    hoc praecipue dignum commemorare et peregregium nobis visum est: quod harum <num>X</num>
                    nobilium et antiquarum Italiae urbium una haec civitas Ancon, unica sub alma Dei
                    vicarii potestate, ad nostrum hucusque tempus unica et alma civium democratica
                    libertate floret.</p>
                <p>Reliquae vero omnes - Romam semper excipio - aut deletae penitus, aut tyrannica
                    ditione subactae, serviendo maestam et lugubrem vitam agunt. <quote>
                        <bibl>Clitomachus vero Graecus, et ipse auctor haud ignobilis, multum ante
                            suis in commentariis, haec de Ancone scripta relinquit, ut et latine
                            habetur ex Lino:</bibl>
                        <q>Anconis lapidem caemento pressit, divis manibus suis, in loco
                            Paracautino, ad levam pacati litoris, semestribus <num>X</num> et <num>50ta</num>, sole
                            septimo ante Pergamorum flammas.</q>
                    </quote></p>
                <p>Domesticos vero auctores qui celeberrimum huius almae civitatis nomen commemorant
                    (te dudum et pluries lectitasse non dubito), <quote>
                        <bibl>namque Tibullum, poetam haud ignobilem, de Ancone haec talia
                            scripsisse luculentissime didicisti:</bibl>

                        <q>
                            <l>Fides fixa tuo sancto de nomine <sic>di<gap reason="lacuna"
                                        resp="scriba"/></sic></l>
                            <l>Quae tumidos Ylliris fluctus repelleret Ancon.</l>
                        </q>
                    </quote></p>

                <milestone unit="page" n="11"/>

                <quote>
                    <bibl>Lucanum vero Cordubensem, dum in causa belli civilis insignem ad utrumque
                        Italiae litus describeret urbes, novisti dixisse:</bibl>

                    <q>
                        <l>Hinc Tyrrena vado frangentis aequora Pisae,</l>
                        <l>Illinc Dalmaticis obnoxia fluctibus Ancon.</l>
                    </q>
                </quote>

                <quote>
                    <bibl><sic>Iovenalem</sic> quidem satyrum cecinisse haud ignoras:</bibl>

                    <q>
                        <l>Ante domum Veneris quam Dorica sustinet Ancon.</l>
                    </q>
                </quote>

                <quote>
                    <bibl>Quid memorem deinde Curtium, latinum historicum quidem nobilem, quem de
                        Ancone haec in Traianum principem scripsisse percepimus:</bibl>
                    <q>Traianus igitur imperator, per aequoris vada venit in civitatem fidelem in
                        ripam cephalinam Thetidis curvae, ubi de se memoriam fecit, spectaculum
                        grande. Postea vero per colliseptam Picenum et alpibus Umbriam clausam, in
                        Urbem profectus est.</q>
                </quote>
                <p> Huiusce quidem rei nobile testimonium in hodiernum extat, insignem apud ipsum
                    eiusdem civitatis portum, marmoreus et mirabilis arcus, quem desuper inclitus
                    olim ille <abbr>S. P. Q. R.</abbr> huic gloriosissimo principi, Divo Traiano
                    Caesari, eiusdem saluberrimi portus providentissimo conditori, auream equestrem
                    statuam, conspicuas inter divae Marcianae sororis, Plotinaeque iocundissimae
                    coniugis imagines, ut triumphale specimen, decus et ornamentum, mira quidem
                    architectorum ope dicarat, hoc nobili suo testante aureis litteris hypogrammate: <quote>
                        <q><abbr>IMP</abbr> . CAESARI . DIVI . NERVE . <abbr>F</abbr> . NERVE <lb/> TRAIANO . OPTIMO . <abbr>AVG</abbr> .
                            GERMANIC <lb/> DACICO . PONT . <abbr>MAX</abbr> . <abbr>TR</abbr> . <abbr>POT</abbr> . <num>XVIII</num> . <abbr>IMP</abbr> . IXI . <lb/>
                            <abbr>COS</abbr> . <num>VI</num> . <abbr>P</abbr> . <abbr>P</abbr> . PROVIDENTISSIMO . PRINCIPI . <lb/> SENATVS . <abbr>P</abbr> . <abbr>Q</abbr> .
                            <abbr>R</abbr> . QVOD . ACCESSVM . ITALIE <lb/> HOC ETIAM . ADDITO . EX . PECVNIA .
                            SVA <lb/> PORTV . TVTIOREM . NAVIGANTIBVS . REDDIDERIT .</q>
                    </quote> Ipse deinde optumus imperator auream eiusdem statuae atque praeclaram
                    imaginem huic tam egregiae, maritimas inter ad Adriacum civitati civibusque omne
                    per aevum honorabile signum gestare, regia libertate donavit.</p>
                <p>Cuiusce vero splendentem iconis effigiem per publica et egregia nostrae civitatis
                    loca, purpureaque praetoriana vexilla, undique per Latium et Ausonias urbes
                    enitescere conspectamus.</p>
                <p>Vidisti praeterea nostrae huiusce praeclare civitatis ornamenta alia quam plura,
                    sed inter potiora antiqua atque nobilia undique ex cocto latere moenia,
                    maritimum fronte litus, tresque ripales et aereas arces; portas deinde regias,
                    turres innumeras et praecelsas, nec non sacra superis speciosa ornatissimaque
                    delubra; alta quoque magistratum praetoria, civiumque palatia et conspicuas
                    aedes; marmoreos itaque arcus et gestarum rerum trophea; scaenas, columnas,
                    statuarumque fragmenta; bases et epigrammata; quin et harenarum ingentia
                    vetustissimaque numidicae architecturae loca pereminentia urbis amphiteatra,
                    magnum inditium splendoris primaevae tam praeclarae civitatis familiae et
                    verendissimae antiquitatis.</p>

                <milestone unit="page" n="12"/>

                <p>Ast enim, ut finem amodo faciam, ne quidem hoc loco praeteream disiectas olim
                    tridente a civibus, alma pro libertate, Cataldianae altissimae arcis moles et
                    machinarum vi avulsa ripis per urbem et ariete crebro muralive concita tormento,
                    ingentia atque immania saxa.</p>
                <p>Quae omnia aliaque quam plura egregia civitatis ornamenta quandoque per otium
                    conspectare bellissimum nobilissimum est.</p>
                <p>Videres namque deinde exoptabilius, clarissime Marine, immo potius dicam vidistin
                    politicam illam civium modestiam et honestatem, quietem, pacem, unionem,
                    concordiam, securitatem, religionem, almamque democraticam libertatem, quam et
                    nobilissimae utique vestrae, quamvis aristocraticae, nullam existimares morum
                    deformitatem habere.</p>
                <p>Quae igitur omnia ad haec ipsa ineunda tam idonea, foelicia et honestissima
                    foedera tuam denique benivolentiam et affectionem plurimum debent incendere,
                    tuamque non parum virtutis magnitudinem excitare.</p>
                <p>Antiqua etenim alia apud Anconem, et quae ad nostrum usque diem diversis in
                    lapidibus extant, nobilia latinis atque graecis litteris epigrammata, hac utique
                    in parte duxi inferius adnotanda.</p>
                <quote>
                    <bibl>Ad marmoream basim, ante domum secus primariam Beatae Virginis aedem, in
                        Petroniam Sabinam epigramma:</bibl>

                    <q>PETRONIAE SABINAE <lb/> FILIE . <abbr>L</abbr> . PETRONI . SABINI . <abbr>P</abbr> . BIS <lb/>
                        PROCVRATOR . <abbr>AVGG</abbr> . STATIONIS HEREDITAN<lb/>TIVM . ITEM PROVINCIE
                        NARBONENSIS <lb/> PATRONI COLONIAE . <lb/> DECVRIONES .</q>
                </quote>

                <quote>
                    <bibl>Itemque ad Cathedralem beati Kyriaci pontificis aedem, doricum ad
                        equestrem marmoreamque statuam epigramma:</bibl>

                    <q>
                        <foreign xml:lang="grc">ΡΟΔΩΝ <lb/> ΑΡΙΣΤΩΝΟΣ ΛΙΞΩΝΕΥΣ . </foreign>
                    </q>
                </quote>

                <quote>
                    <bibl>Ad episcopales domos lapideam ad urnam insculptam duabus nudis infantium
                        figuris:</bibl>

                    <q><abbr>D . M</abbr> . <lb/> <abbr>SEX</abbr> . TRVTTEDIO . <abbr>SEX</abbr> . <abbr>F</abbr> . <abbr>POL</abbr> . <lb/> SABINO . INFANTI .
                        DVLCISSIMO <lb/> <abbr>SEX</abbr> . TRVTTEDIVS . CLEMENS . <lb/> PATER .</q>
                </quote>

                <quote><bibl>Ad aedem Beatae Virginis in curia:</bibl>
                    <q> <abbr>D . M</abbr> . RAMMIAE CALLVTICHE FILIAE PIENTISSIMAE .</q> cetera vero fracto
                    lapide deficiunt.</quote>



                <milestone unit="page" n="15"/>

                <quote>
                    <bibl>Ad vetustissimum lapidem in ripis prope summam civitatis arcem compertum
                        doricis litteris epigramma: </bibl>

                    <foreign xml:lang="grc">ΖΜΙΝΘΙΟΣ <lb/> ΤΙΤΕΛΟΥ  <lb/> ΧΑΙΡΕ</foreign>
                </quote>

                <quote><bibl>Ad litus extra civitatem antiquis in tegulis:</bibl>
                    <q><abbr>P . D . F . FA . D</abbr> . </q>, ad aliam <q>IADESPINI .</q></quote>

                <quote><bibl>Ad aedem Beatae Mariae portus novi, sub alto nostri promunturii monte,
                        secus maritimum litus posita: </bibl> <abbr>D . M</abbr> . <lb/> <abbr>L</abbr> . VALERIO . <abbr>L</abbr> . <abbr>F</abbr> .
                    SATVRNINO . FREIAE <lb/> <abbr>L</abbr> . <abbr>LIBER</abbr> . CHRESTE . <abbr>L</abbr> . FREIVS . SATVR<lb/>NINVS .
                    PARENTIBVS . <abbr>PIETISSIM</abbr> . POSVID . <lb/> <abbr>B . M</abbr> .</quote>

                <quote><bibl>In agro Peneclariae, inter vineas:</bibl> <abbr>D . M</abbr> . <lb/> LABIENO .
                    RENATO . LABIENA . PROCVLA <lb/> PATER <lb/> <abbr>B . M</abbr> .</quote>

                <quote><bibl>Ad alium utique lapidem inter vineas:</bibl> <abbr>D . M</abbr> . <lb/> FAVSTILLAE .
                    Q . VIXIT . <abbr>ANN</abbr> . <num>XXVII</num> . <lb/> DIEBVS . <num>XIIII</num> . <lb/> RHODINE . MATER . FILIAE
                    . PIENTISSIMAE .</quote>

                <p>Explicavimus hactenus aliqua de Ancone; nunc vero de Ragusio aliquid delibandum
                    est.</p>
                <p>Dicam amodo aliquid vestra de antiquissima dalmatica Epidauro, nobilissima
                    Illyridis urbe, a qua insignis nostra Ragusion traxit originem, Rhisinum olim
                    nostris a maioribus dicta. Comperis enim cosmographum illum clarissimum Claudium
                    Ptolemaeum, suo eodem libro eademque corographia, Epidaurum, insignes tres inter
                    maritimas Illyridis urbes, egregiam Dalmatiae posuisse, atque secundam maritimae
                    civitatem. Sed omnes inter Illyricas, terra marique primarias, unam inter quinas
                    Epidaurum descriptam cognovimus, habentem ab occidente per longitudinem gradus
                    <num>XLIIII</num> 2/3, latitudinis vero ab aequinoctiali arctu gradus 42 1/3. <quote>
                        <bibl>Quam et Anneius ipse Lucanus civilia inter bella cecinerat his dictis:</bibl>

                        <q>
                            <l>Illyris Ionias vergens <corr resp="#NJ">Epidaurus</corr> in undas.</l>
                        </q>
                    </quote></p>

                <milestone unit="page" n="16"/>

                <p>Quam deinde vetustissimam civitatem a posteris apud Risinum oppidum duodenariam
                    gradus partem australiorem, vestratum in coloniam deductam, Ragusium nuncupatam
                    percepimus.</p>
                <p>Quae quidem nobilissima urbs magna suorum civium probitate, solertia, cura,
                    industria et egregia cum virtute, in dies mirifice aucta, una omnes inter
                    Illyricas, honesta et politiarum optima, nobilium et optimorum civium potestate
                    suorum praeclara, aristocratica libertate floret.</p>
                <p> Reliquae vero aut collapsae penitus et omnino deletae, aut principum, regum
                    potentatuumve ditione, aut tyrannica et barbarica feritate subactae sunt.</p>
                <p>Qua quidem in re, nostra cum Ancone tam diu liberrima civitate, tam dignam habere
                    conformitatem optimamque paritatem, luculentissime didicisti, optime
                    praeclarissimeque Marine.</p>
                <p>Inite igitur bonis avibus tam decens, idoneum et honestum nobilium civitatum et
                    gentium utrarumque foelicissimum foedus.</p>
                <div type="prosa-lex">
                <opener>Ad Iduum iunii, faustum foelicissimumque diem, hoc inter Anconitanos et Raguseos
                    novum foedus initum vetusque firmatum est, Marino Resto, Raguseorum oratore viro
                    clarissimo, hac in parte legato, et Paulo Polydoro, Nicolao Bonarello et Kyriaco
                    Picenicolleo regulatoribus, nec non eorumdem collegis Palliaresio Pisanello,
                    Stephano Phatato et Antonio Bertutio VIviris Anconitanorum, auctoritate senatus
                    egregiis huiusce rei commissariis, ad futurum usque ad <num>XXum</num> temporis annum
                    duraturum, in quo haec fere summatimque comprehensa sunt.</opener>

                
                    <head>SANCTIO.</head>
                    <p>Pax amicitiae et benivolentia esto populo Anconitano sociisque, item Raguseis
                        sociisque suis. Itemque per omnia Raguseorum maria, portus et litora
                        Anconitanis sociisque mercaturae gratia honestisve de causis navigare licere
                        eorumque navigia suis in quibusque locis impune pernoctanto, quae et si non
                        exhonerando merces abierint immunitas esto nilque solvunto.</p>
                    <p>In terram vero uti descendant nullus impellito. </p>
                    <p>Eodem itaque more Raguseis eorumque sociis nostra per maria litoraque, iisdem
                        honestis de causis, navigare utique liceat perinde ac licebat.</p>
                    <p>Hoc sed enim praecipue unum novo hoc in foedere additum et decretum est: Quod
                        omnia Raguseorum navigia quae ex quaque Illyrici sinus parte quomodolibet
                        intus Anconitani portus limites applicuerint, pro qualibet in Illyrico
                        perceptarum rerum centena existimati valoris, exentis quidem penitusque
                        libere preservatis auro, argento, margaritis, preciosisque omnifariam
                        gemmis, aureum unum ac tres octavas aurei partes pro duana publico
                        Anconitanae civitatis aerario persolvunto.</p>
                    <p>In ceteris vero aliis prius conventa inveterataque inter utrumque populum
                        antiqui intermissique foederis pacta servanto.</p>
                    <p> Qui vero adversus huiusce foederis praecepta ierit secusve faxit mille
                        aureis poena mulctanto.</p>

                    <milestone unit="page" n="17"/>

                    <p>Sit igitur foelix faustum et beatum hoc ipsum recens emendatum confirmatum
                        homologatumque foedus.</p>
                    <p>Beatissimis auspicantibus martiribus et pontificibus nostris Kyriaco atque
                        Blasio, publicarum rerum ambarum protectoribus optimis et patronis, aliisque
                            <corr>iuvantibus</corr> utrarumque civitatum divis, almis, piissimisque
                        numinibus.</p>
                    <dateline>Exactum <placeName>Anconii</placeName>
                        <date when="1440-06-18"><num>XIIII</num> <abbr>K.</abbr> Quintiles <num>MCCCCXL</num>.</date></dateline>
                </div>


            </div>
</body>
    </text>
    </TEI>
