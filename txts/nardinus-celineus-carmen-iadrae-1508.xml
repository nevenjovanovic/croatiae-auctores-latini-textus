<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
     <fileDesc xml:id="nardinus-celineus-carmen-iadrae-1508">
      <titleStmt>
        <title>Carmen de situ Jadrę (1508), editio electronica</title>
        <author ref="http://www.wikidata.org/entity/Q117706387">
          <persName xml:lang="la">Nardinus Celineus</persName>, <persName xml:lang="it">Nardino
            Celinese</persName>
          <date>fl. c. 1500</date></author>
        <editor ref="http://www.wikidata.org/entity/Q114878204">
          <persName xml:id="NJ">
            <ref type="wikidata" target="http://www.wikidata.org/entity/Q114878204">Neven
              Jovanović</ref>
          </persName>
        </editor>
        <respStmt>
          <resp>electronice edidit</resp>
          <persName ref="#NJ">
            <ref type="wikidata" target="http://www.wikidata.org/entity/Q114878204">Neven
              Jovanović</ref>
          </persName>
        </respStmt>

      </titleStmt>
         <publicationStmt>
           <p>elektronska verzija: Croatiae auctores Latini, znanstveni
             projekt. 
             <orgName ref="http://www.wikidata.org/entity/Q3445232">Filozofski fakultet Sveučilišta u Zagrebu</orgName>,
             Hrvatska.
             <date when="2005-06">lipanj 2005</date>.</p>
	 </publicationStmt>
         <sourceDesc>
           <bibl>
             Facsimilia digitalia codicis manu scripti:
             <ref target="http://bibliotecadigitale.istitutocampana.it/2021/01/20/18-l-13-ex-13-miscellanea/">Biblioteca dell' Istituto Campana per l'Istruzione Permanente (BICO), 
             ms. 18.L.13.</ref>
             <note>Manuscript source: Osimo, Biblioteca Istituto Campana, ms. 18. L. 13, 67r–69v. 
               The edition modernizes spelling (except in the case of names) and interpunction. 
               Errors in prosody are noted by a "sic" element.</note>
           </bibl>
         </sourceDesc>
      </fileDesc>
     <profileDesc>
       <creation>
         <date when="1508" period="15xx_1_third">1508</date>
         <placeName ref="http://www.wikidata.org/entity/Q3370">Zadar</placeName>
       </creation>
       
       <textClass>
         <keywords scheme="typus">
           <term>poesis</term>
         </keywords>
         <keywords scheme="aetas">
           <term>Litterae renatae (1400-1600)</term>
           <term>Saeculum 16 (1501-1600)</term>
           <term>1501-1550</term>
         </keywords>
         <keywords scheme="genre">
           <term>poesis - elegia</term>
         </keywords>
       </textClass>
     </profileDesc>
     <revisionDesc>
       <change>
         <persName ref="#NJ">
           <ref type="wikidata" target="http://www.wikidata.org/entity/Q114878204">Neven
             Jovanović</ref>
         </persName>
         <date when="2023-01-07">2023-01-07</date>. 
         Prilagodio zaglavlje za CroALa.
         Dodao prozodijske oznake.
         Prema znanstvenom izdanju predanom za objavljivanje i objavljenom na Croala / Neolatina,
         <ptr target="https://croala.ffzg.unizg.hr/eklogai/neolatina/nardino-desituiadrae-1508/"/>.
       </change>
       <change>
         <persName ref="#NJ">
           <ref type="wikidata" target="http://www.wikidata.org/entity/Q114878204">Neven
             Jovanović</ref>
         </persName>
         <date when="2010-12">Mense Decembri, anno 2010</date>. 
         TEI caput. Versio initialis.</change>
       
     </revisionDesc>
   </teiHeader>
<text>
<body>
      <div met="elegiacum" type="elegia">
        <head>1508. <abbr>P. N. C.</abbr> De situ Iadrae carmen ad Marium uatem celeberrimum strenui Bartholomaei Liuiani ducis Venetorum</head>
<l met="hexameter">Accipe ab Illeis ad te uenientia campis;</l>
<l met="pentameter">nam, quae promisi, carmina mitto tibi.</l>
<l met="hexameter">Forte ut inauditum Illeorum nomen abhorres?</l>
<l met="pentameter">Sed Rhodius uates nobilitauit eos.</l>
<l met="hexameter">Mutauit nomen spoliata Colchide Iason</l>
<l met="pentameter">qui prius Illeus, mox et Iata fuit.</l>
<l met="hexameter">Quis longam historiam tam paucis uersibus edat,</l>
<l met="pentameter">omnia quae a priscis gesta referre queat?</l>
<l met="hexameter">Mox etiam dictum nos inde putamus Iader</l>
<l met="pentameter">cuius in aprico litora multa cano.</l>
<l met="hexameter">Vrbs uersa in zephyros, uitalibus obuia flabris,</l>
<l met="pentameter">uernat in hiberno tempore plena rosis.</l>
<l met="hexameter">Sed qua surgentem auroram prospectat et arctos,</l>
<l met="pentameter">frumentum et uinum fert spatiosus ager.</l>
<l met="hexameter">Proxima Iapydibus Neptunus diuidit arua</l>
<l met="pentameter">quae mira excellunt fertilitate soli.</l>
<l met="hexameter">Vrbis in aspectu medii e regione diei</l>
<l met="pentameter">se super Adriacas insula tollit aquas;</l>
<l met="hexameter">Lissa uocabatur, propria nunc uoce coloni</l>
<l met="pentameter">Substomium dicunt, arua Liburnus arat.</l>
<l met="hexameter">Piscatu celebri et bacca pinguescit oliuae</l>
<l met="pentameter">producitque ferax dulcia mella, crocum;</l>
<l met="hexameter">hic placidus Nereus placida cum Doride ludit</l>
<l met="pentameter">et uirides frondes pandit amoena Dryas</l>
<l met="hexameter">nec procul a fluctu se formosissima Chloris</l>
<l met="pentameter">et simul exornat pulchra Napaea comas.</l>
<l met="hexameter">Postquam discessi Veneta digressus ab urbe,</l>
<l met="pentameter">huc ueni et grata nunc statione fruor.</l>
<l met="hexameter">Hic dulcem contendo animam producere donec</l>
<l met="pentameter">Saturnus pleno se quater orbe rotet.</l>
<l met="hexameter">Hoc ego per ludos et mitia seria quaero;</l>
<l met="pentameter">anxia mens hominis non bene corpus alit.</l>
<l met="hexameter">Quod bene si <sic resp="#NJ" ana="prosodia">nutrias</sic>, nunquam immatura relinquit,</l>
<l met="pentameter">sed longa in laeto corpore uita manet.</l>
<l met="hexameter">O utinam mecum certes, o magne poeta,</l>
<l met="pentameter">demulcere animam, uiuere posse diu!</l>
<l met="hexameter">Mortem non timeo, quum nec post fata nec ante</l>
<l met="pentameter">uix etiam in puncto temporis esse queat;</l>
<l met="hexameter">finem hominis metuo, cuius pars una putrescit,</l>
<l met="pentameter">altera quo uadat, saecula nulla uident.</l>
<l met="hexameter">Fac superos adeat, fiat conuiua Tonantis,</l>
<l met="pentameter">gaudebit tantum dimidiatus homo.</l>
<l met="hexameter">Qui quam sit felix, careat cum sensibus istis</l>
<l met="pentameter">corporeis, uellem discere, quoue modo</l>
<l met="hexameter">tangere, gustare, olfacere, audire atque uidere.</l>
<l met="pentameter">Corporis atque animae gaudia multa fero;</l>
<l met="hexameter">si, cui nil desit, felix est, una uoluptas</l>
<l met="pentameter">cui desit, non est; pluribus ille caret.</l>
<l met="hexameter">Mors per se nihil est usquam, priuatio rebus</l>
<l met="pentameter">accidit a pugna discidioque sata.</l>
<l met="hexameter">Vnum et totum anima est, huius pars corpus habetur</l>
<l met="pentameter">organica, eiusdem progenerandis opus.</l>
<l met="hexameter">Quor si totum in se nullo defecerit aeuo,</l>
<l met="pentameter">si pars in toto est, pars quoque nulla perit?</l>
<l met="hexameter">Cum totum a parte, aut cum pars discedit ab illo,</l>
<l met="pentameter">nec totum nec pars nomen habere potest.</l>
<l met="hexameter">Corporis extincti appellatio uera cadauer,</l>
<l met="pentameter">spiritus est animae cum spoliata fuit;</l>
<l met="hexameter">nam cum non animet naturam corporis actu,</l>
<l met="pentameter">non animam dici aut esse fatentur eam.</l>
<l met="hexameter">Vnum quae fuerat numero resoluta uidentur</l>
<l met="pentameter">esse duo et pariter sunt ratione duo;</l>
<l met="hexameter">nam uiuente anima corpus marcescit in urna,</l>
<l met="pentameter">quid cum diuina mente cadauer habet?</l>
<l met="hexameter">Induuias potius dicamus corpora nostra</l>
<l met="pentameter">quam partes animae, quando perire solent.</l>
<l met="hexameter">Aut una fortasse anima uniuersa mouentur</l>
<l met="pentameter">quaecunque in toto mobile mota uides;</l>
<l met="hexameter">cum praesens illa est, quibus est, uitam omnibus affert,</l>
<l met="pentameter">discedens aufert in quibus ante fuit.</l>
<l met="hexameter">Non in corpore diuiditur, sed corpora in ipsa,</l>
<l met="pentameter">ut partes, uiuunt motibus acta suis,</l>
<l met="hexameter">non aliter quam cum plures uno aequore naues</l>
<l met="pentameter">non idem uario flamine uentus agit.</l>
<l met="hexameter">Nam triplex uirtus, ratio, uegetatio, sensus,</l>
<l met="pentameter">tres motus animae corpora cuncta mouent.</l>
<l met="hexameter">Integra sic anima ut carbonibus integra flamma</l>
<l met="pentameter">pluribus accensis cum penetrauit eos;</l>
<l met="hexameter">cum partes igitur penetret uiolentia flammae</l>
        <l met="pentameter">comprehendatque omnis <sic resp="#NJ" ana="prosodia">exilitate</sic> sua,</l>
<l met="hexameter">nonne incorporea exilior, uiolentior igne,</l>
<l met="pentameter">hoc anima efficiet continuata magis?</l>
<l met="hexameter">Hanc diuisibilem faciunt Epicurus et omnes</l>
<l met="pentameter">omnia qui praeter corpora prima secant;</l>
<l met="hexameter">nec mirum, decepti homines, ut caetera cuncta,</l>
<l met="pentameter">ex atomis animam composuere suis.</l>
<l met="hexameter">An plures animae ut uestes mortalia sumunt</l>
<l met="pentameter">hospitia et mutant inueterata nouis?</l>
<l met="hexameter">Quid fugit aut quo nuda uolat, sine corpore, tanquam</l>
<l met="pentameter">ueste carens anima et cum uenit, unde uenit?</l>
<l met="hexameter">Aut uenit a caelo aut cum corpore nascitur ipso</l>
<l met="pentameter">et moritur sicut caetera nata simul;</l>
<l met="hexameter">ergo si moritur, tamquam pars corporis una,</l>
<l met="pentameter">non unum et totum est, ut schola docta putet.</l>
<l met="hexameter">Si uenit a caelo, aethereas cur deserit auras?</l>
<l met="pentameter">Numquid ob induuias inferiora petit?</l>
<l met="hexameter">Aut si corpus amat, cur pro caeleste caducum</l>
<l met="pentameter">induitur uel cur depositura capit?</l>
<l met="hexameter">Vt repetat caelum, terras descendit ad imas;</l>
<l met="pentameter">nouerit ambages huius Apollo uiae.</l>
<l met="hexameter">An deus in terris uirtutum praemia ponit,</l>
<l met="pentameter">ut uero sapiens disserit ore Plato?</l>
<l met="hexameter">E terris oritur uirtus; uirtutis amore</l>
<l met="pentameter">descendunt animae ad praemia quaeque sua</l>
<l met="hexameter">et mox laureolas, uel quos meruere triumphos,</l>
<l met="pentameter">deuicto mundo ad regna beata ferunt.</l>
<l met="hexameter">Hoc est quod mortem negligunt qui magna merentur,</l>
<l met="pentameter">qui bene uixerunt, qui coluere deos;</l>
<l met="hexameter">ut nimis hoc facias, excellentissime uates,</l>
<l met="pentameter">doctrina hortatur nec proba uita minus.</l>
<l met="hexameter">Hoc est quod metuo cupiens audire sonantem</l>
<l met="pentameter">Liuiadem rursus uatis ab ore sui.</l>
<l met="hexameter">Plus te quam patrem dilexi et diligo, miror</l>
<l met="pentameter">plus quam Pompeius Magnus Apollonium;</l>
<l met="hexameter">te tanti facio quanti Zenona Cleanthes,</l>
<l met="pentameter">Molonem Cicero, uel Cicerona Philon.</l>
<l met="hexameter">Tu uiue interea donec properabo uenire;</l>
<l met="pentameter">si tibi non curas uiuere, uiue mihi.</l>
        
        <closer><foreign xml:lang="grc">τέλος</foreign></closer>
        
      </div>
</body>


</text>
</TEI>
