<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc xml:id="gondol-fl-bapt">
            <titleStmt>
                <title>Baptistinus, versio electronica</title>
                <author key="gundul01">
                    <persName xml:lang="hr">Gundulić, Fran Lucijan</persName>
                    <date>1451/2-1505</date>
                </author>
                <author key="crije02">
                    <persName xml:lang="hr">Crijević, Ilija</persName>
                    <date>1463-1520</date>
                </author>
                <editor>
               <persName>
                  <ref>Dora Ivanišević</ref>
               </persName>
            </editor>
                <editor>
               <persName>
                  <ref>Petra Šoštarić</ref>
               </persName>
            </editor>
                <respStmt>
                    <resp>Hanc editionem electronicam curavit</resp>
                    <persName>
                  <ref type="viaf" target="6913774">Neven Jovanović</ref>
               </persName>
                </respStmt>
            </titleStmt>
            <editionStmt>
                <edition>
                    <date>2006-05-11T12:59:00</date>
                </edition>
            </editionStmt>
            <extent ana="C">Mg:C 13 versus, verborum 3401</extent>
            <publicationStmt>
                <p>elektronska verzija: Digitalizacija hrvatskih latinista, znanstveni
                    projekt na Filozofskom fakultetu Sveučilišta u Zagrebu,
                    Hrvatska.  <date>lipnja 2006</date>
            </p>
            </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>
                    Gundulić, Fran Lucijan
                    Baptistinus = Battistino; priredile i prevele Dora Ivanišević i Petra Šoštarić
                    Latina et Graeca
                    glavni urednik Zlatko Šešelj
                    
                    N.s. (2006), 10 ; 
                    str. 99-133
                    
                    <note>Napomene:	
                        <bibl>Str. 99-102: Baptistinus Frana Lucijana Gundulića / D. Ivanišević i P. Šoštarić</bibl>. Tekst usporedo na lat. i hrv. jeziku.</note>
                    
                </bibl>
         </sourceDesc>
        </fileDesc>
        <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
                <date when="1490" period="14xx_3_third">1490-1500</date>
                <placeName>Dubrovnik</placeName>
            </creation>
         <textClass>
                <keywords scheme="typus">
                    <term>prosa</term>
                    <term>poesis - paratextus poetici</term>
                </keywords>
                <keywords scheme="aetas">
                    <term>Litterae renatae (1400-1600)</term>
                    <term>Saeculum 15 (1401-1500)</term>
                    <term>1451-1500</term>
                </keywords>
                <keywords scheme="genre">
                    <term>prosa oratio - novella</term>
                    <term>poesis - epigramma</term>
                </keywords>
            </textClass>
      </profileDesc>
        <revisionDesc>
            <change>
                <persName>
               <ref type="viaf" target="6913774">Neven Jovanović</ref>
            </persName>
                <persName>Luka Špoljarić</persName>
                <date>2012-02-19</date>
                Novo, unificirano zaglavlje.
            </change>
            <change>
                <persName>
               <ref type="viaf" target="6913774">Neven Jovanović</ref>
            </persName>
                <date>2012-01-03</date>
                TEI zaglavlje. Tipovi tekstova itd.
            </change>
            <change>
                <persName>
               <ref type="viaf" target="6913774">Neven Jovanović</ref>
            </persName>
                <date>2009-06-25</date>
                Ostavio samo latinski tekst.
                Raščlanio paratekstove (uključujući i drugo završno pisamce).
                Promijenio tipove div: žanrovski.
                U adresama naznačene abbr, u pismima zaglavlja i pozdravi.
                Naznačen Crijević kao autor paratekstova.
            </change>
            <change>
                <persName>
               <ref type="viaf" target="6913774">Neven Jovanović</ref>
            </persName>
                <date>2008-10-11</date>
                Uvod, latinski i hrvatski svaki su poseban tekst.
                Jedna ispravka u tekstu (clarissimus)
                Bilješke (note) i dodani milestone elementi (ali ne na pravim mjestima).
                Dodani bibliografski podaci i podaci o vremenu autora i djela.
                Bibl označeno u uvodnoj studiji i komentaru.
                Referencije u bilješkama označene s quote.
            </change>
            
            <change>
                <persName>
               <ref type="viaf" target="6913774">Neven Jovanović</ref>
            </persName>
                <date>2008-08-27T00:50:28</date>
            </change>
        </revisionDesc>
    </teiHeader>

    <text>
        <front>


            <milestone unit="page"/>
            <div type="prosa-praefatio">
                <head>Francisci Luciani Gondolae praefatio in ridiclae fraudis historiam tituli
                    Baptistinus Nebulonis cuiusdam: qui sub fregosi illustrissimi Baptistini nomine
                    non nullis ellusis imposuit.</head>

                <div type="prosa-epistula">
                    <salute>Francischus Lucianus Gondola Claro uiro Marino <abbr>Iu.</abbr> Gradeo.
                        <abbr>S.</abbr>
               </salute>
                <p> CVM Ex recenti iam dolore me curae acrius urgerent: Quo me conferem potius: ubi
                    delinimenta merori salubria meo quaererem: quam ad haec litterarum studia
                    diligentius a me olim culta: nunc intermissa. Plurimum namque ad cogitationem a
                    tristibus diuertendam rationi uiris obtemperantibus uoluptas non quae a corporis
                    sensibus: sed quae sub animi prouenit bonis conferre doctioribus uidetur. ueluti
                    ex caste philosophorum doctrinae assidua lectione: aut lepidi nonnumquam facti
                        <milestone unit="page"/> alicuius refocilationis gratia litteris mandandi
                    explicatione. Quare oportune diebus elapsis haud inepte se mihi fraudis obtulit
                    facinus Nebulonis istius. Qui nouo quibusdam commenti genere elusis: pecuniarum
                    supellectilisue non nihil abstulit. cuius describendi dum auocare a malis mentem
                    cupio prouintiam suscepi: ac ea de re tandem opusculum hoc rei gestae accomodato
                    pro uiribus genere dicendi absolutum: ad quem potius destinandum erat? quam ad
                    te litteratum et grauem uirum: itidemque festiui rate sermonis ob iugem pene
                    aegrotationem saepius egentem. cui si forte placuerit tum delectationem poterit
                    affere: cum agnoueris te nugatorum cum dispendio urbis fautoribus nunquam
                    consensisse: tum accerrimum ex crebra tua podagra cruciatum murmure haud ingrato
                    lenire. Non enim litterarum studia (ut expertus ipse es) corporis segnius quam
                    animi dolorem mitigant: cum rationi et menti ab utroque pariter oppugnatae
                    subsidium praebeant. </p>
                <milestone unit="page"/>
                <p> Haec igitur qualiacumque erunt si quando ocium tibi dabitur aequo animo perlege:
                    nec narrationem hanc rudem forte ac ieiunam: sed magis rem ipsam perpendito
                    examinatoque. Nam fabulae nulli comicae quae ad insidias cauendas hominum uitam
                    instruit iam censebis inferiorem: et quibus aegrum ipse animum rebus leuo: tu
                    quandoque languentem excita. </p>
                <closer>Vale.</closer>
            </div>
                <milestone unit="page"/>
            </div>
        </front>
        <body>
            <div type="prosa-novella">
                <head>Eiusdem francisci. <abbr>L. Gond.</abbr> Baptistinus incipit. </head>
                <p> [V]IR quidam nostris hominibus prorsus ignotus mortalium redemptionis anno
                    octuagesimo nono supra milesimum quadringentesimum mense septembri cum
                    mercatoribus quibusdam ferentanorum e nundinis redeuntibus Ragusium uenit:
                    caterua famulorum comitante: non propriis sed magistratuum inter se nominibus
                    apellantium: uili ac trista ueste indutus: ita ut alieno opertus palio urbem
                    ingrederetur. Qui cum impedimentis piceno iam in agro sibi ab aduersariorum
                    militibus ereptis per nemora montesue iter fecisse simulasset: Regem partenopes
                    sibi infensissimum expauescens clam noctuque nauem conscenderat. Ubi
                    familiaritate cum nostris inita: Petrum quendam Milatum creduliorem ex omnibus
                    nactus: eoque prius ne cui suae commissa fidei proderet uehementer adiurato:
                    uirum se principem non mediocris fortunae: nec tamen aperte quem esse mentitus
                    eidem indicauit: spe frustratum cum <milestone unit="page"/> ducem quemdam
                    strenuissimum praeclarissimumque sibi affinitate coniunctum esset haud leue ob
                    negocium conueniendi causa in pelignis profectus: cuius cum funeri occurrisset
                    merore maximo percitus: ac desperatione pene ductus: huc se tanquam propinquiori
                    loco tutiorique conferre interim statuisse: quo classem galorum sui causa
                    dominatus repetendi uere nouo exeuntem opperiret. </p>
                <p>Quae uerba Petro animum diuitias per compendia querere (ut in adulterato prius
                    argento indicauerat) properanti labefactauere: fortunaque in huiuscemodi uirum
                    fauente credens incidisse: negociatione omissa Francisci cuiusdam qui cum eo
                    uenerat licet consanguinei fraudum tamen ut quidam ex perspectis signis iam tum
                    suspicauere conscii suasu hospitio ueteratorem cum omni famulatu suscepit: qui
                    explorata illico diligenter urbis conditione: non nullos Ianuenses incolas
                    maechanicos audiens: ad se uocauit: eisque notiora ante aliqua interogando
                    calidae tentatis: quis esset: resque suas patefacere in oculto uelle simulans
                    suis quasi ciuibus confidens: dixit se Baptistinum perini illius campi fregosi
                    principis clarissimi esse filium: qui dominus olim patri succedens ianuae
                    quattuor annis praefuisset. Aduentusque sui eandem causam quam petro dudum
                    exposuerat pretexens cuncta que dux idem gessisset iactabundus enarrauit: quae
                    ipsi quoque haud obliti patriae pleraque scirent: eique dediti post discessum
                    inuestigassent. Omnia enim (ut postea compertum est) gesta Baptistini secretaque
                    eo quod ex militibus eius fuisset familiarissimus nouerat. </p>
                <milestone unit="page"/>
                <p> Quae res tantam eis credulitatem induxit ut uafris appositisque: ipsius uerbis
                    allucinati nihil que postulasset ei negarent. His itaque testibus confissus
                    necnon et aliis insuper falaciis arte sinonia machinatis: quibus ad credendi
                    pertinatiam ipsorum quoque animos testium impulit: ad uniuersam ciuitatem dolis
                    circumueniendam accingitur. Non nulli enim ex sociis ministrisque facinoris quos
                    ipse iam disposuerat iisdem fere diebus non eodem nauigio: nec ad eadem negocia
                    transire ac insperato eum uidere simulantes: agnitum extemplo maxima ueneratione
                    prosequuti sunt: et nacta occasione litteras ei commenticias illustribus cum
                    titulis redidere: interrogati quoque de eius terestri maritimoque apparatu multa
                    uerbis ipsius consentanea retulere. Cum igitur urbis preses ipsum una cum
                    senatoribus suis: quis esset quoue pergeret accersitum percunctasset : audacter
                    ea omnia quae amicis secreto prius dixerat eis perfessus est: rogatis nihilo
                    minus ut iuramento inter se astringerent maximum ueluti archanum quod
                    indicauerat extra ne cui tamquam cereris deae misteria manifestetur. Quam ob rem
                    hisce plerique argumentis persuasi: fidem eius uerbis adhibuere: reliqui uero
                    nullum inde rem publicam detrimentum contrahi posse existimantes: irridendo
                    duntaxat qui nebulonibus huiuscemodi crederent neglexere. Sed annis ac dignitate
                    uir excelens Bartolus gotius officio sane obstrictus ex non mediocri beneficio
                    olim ab eiusdem Baptistini patre cum iannuae negociaretur accepto: uicis
                    reddendae gratia summo eum in honore habuit: domique sepius uisit: atque
                    increbrescente murmure male opinantis populi eo quod ignobilium familiaritate
                    gauderet: admitteretque postea et tibicines: ac cum quibuscumque ipse profugus
                    et domi et extra pranderet Lacromam (quae insula cum celebri monachorum coenobio
                    mille circiter passus e regione urbis est) animi cum relaxandi gratia duxit.
                    abbati obiter quod is quoque ianuensis esset ostensurus: dixerat enim inspectum
                    semel agnoscere posse: quod in patria negociorum causa monasterii ducem fuerat
                    identidem allocutus quem cum uidisset uerbaque cum eo nonnulla contulisset non
                    facie admodum considerata quam decimo tandem anno post uisam mutari aliquantum
                    posse ratus: sed ex rebus quae pridem audiuerat ab eo perceptis: crumenaque
                    graui ac obsignata oculte sibi tradita leticia mirum immodum correptus ueluti
                    plane agnouisset magnifico apparatu eum quique cum eo erant accepit (dederat
                    enim scelestus nugator Abbati incauto ac nil tale suspicanti plumbeis folem
                    numis plenum suum tanquam securitatis gratia thesaurum depositurus) quod
                    pertinatiam, familiaribus eius incussit murmurque caeterorum suppressit:
                    ambiguosque homines ac petri milati tanquam <milestone unit="page"/> Delphici ei
                    responsa ferentis reditum celerem sospitis optantes reddidit quem fraudis ille
                    machinator adueniens hospitalitatis ueluti gratiam relaturus magnificis
                    policitationibus circumuentum constatinopolim cum litteris miserat cumque stipis
                    argenteae porciuncula quadam nouae quam pro archano cum his signo qui sua
                    administrarent negocia habere dicebat: a quibus triginta quinque aureorum milia
                    eidem quam primum exigere: cauteque ac omni sublata mora secum affere
                    mandauerat: ut adsint tum classi tum amicis in tempore: dato quoque ex famulis
                    ei uno quem ipse pro comite ellegisset: accipiens ab eodem petro in discessu
                    quicquid seu domi seu in taberna lanaria praecipuum rerum suarum alienarumue
                    habuisset: uti superfluum cum nulla tenus se passurum eum fore posthac lanificem
                    policitus esset. </p>
                <milestone unit="page"/>
                <p> Videns igitur plerisque se baptistinum esse persuasum: uerbisque suis quam
                    sperasset fortasse maiorem fidem adhiberi cepit hospitio iam mutato rebus
                    necessariis domus paratis ad cultum quoque atque ornatum supelectilem hinc inde
                    accomodando ellegantiorem uitam ducere lautiusque nullo sumptui parcendo amicos
                    ad se uenientes accipere ac extra domum urbemque inuitatus. non nunquam etiam
                    ultro se offerens amicorum caenis interesse: ita ut quod prius maxime uidebatur
                    horere si cui notus fieret: ne uenenum cibi calabrorum ducis opera misceatur:
                    uisue aliqua inferatur timere simulans: tum magnopere gaudere suas res palam
                    omnibus esse: famulosque ac se quotidie nouis sericeisque uestibus <milestone unit="page"/> ornare omnia nomine suo quae poterat accipere: pecuniam a
                    quocumque sibi dedito mutuari: solutionem demum in reditu petri omnibus
                    promittere: querere etiam si datam quis hic pecuniam Bizancio cum decem in
                    centum et amplius emolumenti reddi sibi uellet. Feruntque nonnulli rectoribus
                    urbis obtulisse omnem se pecuniam census Bizancio cui iuberent numerare posse si
                    discriminis uitandi causa numeratam prius exoluere sibi hic aere eorum ducerent:
                    et hoc fortasse uerbis ut his magnificis fidem <milestone unit="page"/>
                    fraudibus suis acquireret. quas res nonulli diligentius examinantes amicos si
                    qui eius familiaritate intemperantius uteretur admonebant: ut quicquam rerum
                    suarum caueant ei fidere suaque tueantur. ac si quid per imprudentiam dedissent
                    commodassentue quam primum exigant: nec si opus esset magistratus auxilium ad
                    sua repetenda implorare erubescant: quae sane monita contemnentes irritati
                    asperius quam par est amicis succensebant: existimantes magnae huic faelicique
                    ipsorum amiciciae inuideri: afferebant enim uehementer angi se non posse ei que
                    uellent impendere: ac si quid dedissent satis eis compertum esse bene ac tuto
                    collocasse. Quare omnibus qui hospitii eius sodalitate fruerentur eundem animum
                    esse mirum erat caeteris: cum praesertim ipsius ex uita moribusque tot <sic>fradum</sic>
                    argumenta deprehenderentur: ut quidam non dubitarent affirmare magici ferculi
                    aut carminum ui dementia eis incussa nihil facere aliud cogitareue potuisse quam
                    quae ipse uellet: Haud etiam si iuberet solea illis pasari nates forte
                    recusaturos tantae erant tenebrae eorum mentibus obortae: <milestone unit="page"/> tribus nanque mensibus mora tracta cum iam nonnullos exhasisset: nec qui
                    darent alios inuenirent haud longe abesse petri milati nauiumue ex piceno
                    reditum animaduertens: per quas quoque uerebatur ne doli et fraudes Rauenae
                    postremo uolaterisque perpetratae innotescerent (omnia enim quae aduersari uoto
                    suo possent sine intermissione per suos inquirenda curabat) selectos ex amicis
                    eos qui liberalius secum egissent: credulioresque cognouisset ad caenam uocauit:
                    ibique suo accersito dispensatore: ceteris uero famulis remotis mentem simulans
                    quam erga eos haberet: uelle patefacere dixit se per dies aliquot quoad petrus
                    reuertatur decreuisse quas sibi calabrorum dux pararet insidias supositiciis
                        <milestone unit="page"/> litteris ostensis uitandi si posset causa discedere
                    (litteras enim ducis ad nostrum quendam ciuem dispensator idem adulterauerat.
                    Cum scripta queque immutari expresse noscet) sed si petrus forsitan cum pecuniis
                    interim superuenerit ne quis amicorum eius absentia molestiam incurat ullam.
                    Scribere fecit eos se uicarios constituere: quibus tanquam sibimet credantur
                    omnia. Cumque res suas susceperint soluant primum quicquid uictus uestitusque in
                    usum nomine ipsorum accepisset. Tum petri milato aureorum milia quatuor numerent
                    quibus aes alienum disoluat: negotiaque sua melius disponat. andreae uero
                    bracteae inauratae fabri duabus natis mile aurei singulis dotis nomine sunto:
                    Tantundem et petri ioanis <milestone unit="page"/> tingendi magistri natis esto
                    (ambo et enim ianuenses reliqorumque sodalium plerique sunt). Marci autem
                    regiensis Ragusinae rei publicae cancellarii eo quod sit uir egregius nec cum
                    plebe reputandus duabus pariter singulis mille quingenti largiantur. Tibicinibus
                    uero: ac triremium gubernatori: ioannique rato sericei pani textori: et Damiano
                    cathapultario: Antonioque sutori donatis prius menstrua stipendia decernantur
                    donec ianuae Dux iterum restitutus munera eis magistratusque et pro urbis
                    dignitate et pro eorum uirtutibus impartiatur. Hos enim et quorum familiaritate
                    uteretur praeter caeteros et quos expilare posset inuenerat. siue ab ipsis
                    pecuniam quotidie supelectilemque mutuando. seu cuilibet a quo quicquam
                    acceperat eos fidei ussione obstringendo. ad hunc fere modum rebus compositis
                    eadem nocte clandestinus lintrem quendam corcurrensium qui ligna pro fornacibus
                    aduexerat cum meretrice quadam et pusione ac plerisque famulis conscendens:
                    Petrumque ioannem secum pro interprete ducens: atque non pecunias modo dolo malo
                    extortas: uerum etiam uestimenta omnia ac potiorem supellectilem auferens
                    corcurram profectus est tanta festinatione ut lembum conscendenti suppellectilis
                    uestiumque fascis accelerando in mare allapsus madefieret. Postquam igitur de
                    eius discessu rescitum est omnes qui aulearia culcitras linteamia uasa: aliaue
                    domus ornamenta <milestone unit="page"/> ab amicis rogati commodauerant agmine
                    facto sua quisque repetendo domum ueluti expugnatam diripuere. lanii quoque
                    caupones ac cerdones dispensatore in ius rapto ad ea quae familiae causa ab eis
                    in dies acceperat. frustra ut petri milati reditum expectarent rogantem
                    exoluenda compulere: caeteris ex fraudum (ut reor) consciis: qui consulto
                    remanserant famulis haud reluctantibus: sed si quis de domino inquireret
                    respondentibus eius se stipendiarios esse quocumque duceret secuturos:
                    imperataque ut fidos decet executuros: <milestone unit="page"/> consilia autem
                    ipsius penitus ignorare: Eo amplius nostris qui stolida spe semel concepta omnia
                    haec boni consulebant indignantibus totaque de ciuitate expostulantibus: quod in
                    ea tanta illustribus uiris iniuria fieret: nec nauigiis prospiceretur nostris
                    que ob huiuscemodi res indignas ab eius classe capi abducique possent:
                    prouocando etiam si quibus saecus de eo ac ipsis uideretur deponendi aliquid
                    placeret alea: ut is ab eo decidat cuius sententia frustaretur. <milestone unit="page"/> Inuentus quoque est quidam e nobilibus satis se in eius gratia
                    auccupanda uersutum existimans: qui petri milati creditori relaxata sibi de tota
                    summa non magna parte pro eo se uadem constituit. Nec tamen idem re perpacta cum
                    non nullis aliis tota re clamante ciuitate suspitione exorta suffere potuit quin
                    corcurram uisendi eum: resque ipsius inuestigandi causa diligentius
                    proficisceretur: presertim quod petrum milatum redisse nuntiatum interim fuerat:
                        <milestone unit="page"/> cumque nihil attulisset Ragusium eum propter
                    creditores uenire non ausisse: sed corcurram recta dominum conueniendi causa
                    quod ibi morant enim stagni audiuerat petiisse. Quo conuenientes cum hospitio
                    ibi in episcopi atrio honorifice susceptum inuenisset: reuertentiam illi
                    ampliorem solito exibuere: ne rumori quem de se suscitari ipse quoque audierat:
                    aegresque se ferre saepius ostenderat credentes de spe decidisse uiderentur. Nec
                    ullus eorum est ausus de <milestone unit="page"/> rebus suis quid esset eum
                    interrogare. Sed quae a petro didicerant domum postea reuersi pleno ore per
                    compita praedicabant. Petrum milatum quo esset missus ignorasse: famulo quippe
                    quem secum duxerat se famulum potius fuisse. Is namque ullo de rebus domini
                    sermone cum petro in itinere habito constantinopolim ueniens ad imperatoris
                    aulam ut duceretur confestim petiit: cumque ibi coram secum imperatore loqui
                    uelle flagitando non impetrasset litteras domini ad eum satrapis obtulit: quibus
                    perlectis petrum famuli ueluti interpretem quis esset <milestone unit="page"/>
                    interogauere: a quo demum Ragusinum se profitente urbis ne eum rectores
                    misissent: dominumue an istum noscet quesiere: quae cum negasset. nihil amplius
                    inquirentes imperatoris litteras ad nebulonem: ipsi quoque de eo forte
                    ambigentes cum duobus circiter milibus asprium pecuniae illorum famulo dederunt:
                    quibus acceptis petrum ut quam primum reuerterentur hortatus est: eique se
                    domini rerum administratores prius conuenire uelle arguenti pecunias uti quas
                    per litteras sibi dandas illis significasset accipiat: ait istis nihil opus esse
                    eo quod negocium maius executi forent: nec expectandi eos quando nundum
                    aduenisset tempus esse. Cum igitur interim petrus a multis eorum qui in litteris
                    erant nomina quaesisset: <milestone unit="page"/> quiue eum instruere quicquam
                    sciret haud inueniens assensus est. simulque ut profecti erant rediere. His
                    itaque litteris imperatoris ueluti re ingenti cum quid eis contineretur
                    inuestigare nunquam potuisset permoti fouere spem pecuniae quamuis allatae non
                    esset haud desiere: irasci quoque amicis qui iam eos palam deceptos esse
                    contenderent.donec nauis cum nostris ac florentinis mercatoribus nonnullis ex
                    piceno rediit: qui aperte dicerent eum (ut in ethruria audierant) antonium esse
                    quendam monegliam nuncupatum: nebulonem dolosissimum effectum: cum Baptistini
                    illius fregosi per aliquot ante anos fuisset stipendiarius: qui uir gestarum
                    rerum gloria summus franchorum maximo apud regem in honore haberetur: Eundem
                    uero antoninum senis nuperime quod uolateranum inter agrum senensemque pileum
                        <milestone unit="page"/> cardinalatus sibi alatum simulans diuiti cuidam
                    grandem stabulario mutuatam auferens pecuniam imposuiisset uirgis cesum aiebant.
                    Haec propter uerba nostri quamquam indignaretur: famulisque qui remanserant
                    florentinos obiurgantibus eisque uerbera minantibus fauerent: ianuensem tamen
                    quendam nautam: qui cum Anchonitanorum naui casu ex orientis superueniens
                    partibus. optime Baptistinum se atque Antonium ante dictos nosce afferebat.
                    mercede proposita retinuere. Quem cum petrus milatus: petrusque ioannes (ambo
                    enim se praeter caeteros nebuloni ita tradiderant ut aes alienum contractum sibi
                    unde disoluere possent nihil relinquerent) corcurram secum detegendi eum causa
                    duxissent eo die quia famuli quos <milestone unit="page"/> inepti factum hoc non
                    celauere lintre eodem profecti praecurentes omnia domino ut agerentur
                    nunciauerant egrotatione simulata non sunt admissi. Videns itaque ueterator
                    egregius rem eo iam esse deductam ut nullus tergi uersandi locus amplius
                    relictus sit: nocte sequenti palio mutato plerisque cum famulis nauigium quem
                    paratum tenere curauerat conscendens aufugit: quem nostri custodientes non
                    deseruere: sed ut ipsos una secum abire permitteret: uix impetrantes supplices
                    ipsum eorum uti misereatur fortunae cum nihil eis reliqui esset orauere: quibus
                    ille bono uti animo essent hortatis: non enim se beneficia ab eis accepta cum
                        <milestone unit="page"/> tyranniden recuperauerit obliturum: mirumque
                    inmodum quod non habeat quid eis modo pro laboribus eorum donet angi. Aureum
                    unum scissum pro redeundi impensa proiecit.ultimoque eos ragusini agri littore
                    exposuit Petro etiam milato ueste quam ex suis agnouerat commodam eam cum
                    saeuisset hiems futuram dicens detracta. qui omni spe amissa: nauta ianuensi cum
                    ipsum ostendere ei non potuissent corcurre recepto merentes domum reuersi sunt
                    omniaque <milestone unit="page"/> uti euenerant suis narauere. quorum sane qui
                    adhuc dicerent non defuere circumscriptorem eum minime esse si abdita contemnens
                    oppida iadram uel uenetias recta proficiscetur. Quibus rebus diu mecum
                    cosideratis quam fuerit temeraria nebulonis huius audatia quam stolida
                    nonnullorum pertinatia: quam denique crassa lachromensis abatis negligentia:
                    quam ceterorum quoque innanis petulantis satis admirari nequeo: non enim eorum
                    dumtaxat quibus imposuit perstrinxit oculos: uerum etiam stupiditatem quandam
                    manifestas permissus tot inter obtrectantes machinare falacias omnibus incussit.
                    Nec tam dolo malo aureos quibusdam mille circiter ablatos indignandum est: quam
                    temerario facinore ita audacter palam perpetrato impune eum cum uoluerit
                    discesisse: uerbaque uniuersae ciuitati posse iactari se dedisse.</p>
            </div>
        </body>
        <back>
                <div type="prosa-epistula">
                    <opener>
                    <milestone unit="page"/> 
                        <salute>Franciscus <abbr>luci.</abbr> Gondola. Claro uiro Francisco
                        Delphino. <abbr>Sal:</abbr>
               </salute> 
                    </opener>
                <p>Et si me splendor ciuitatis meas has istuc ad te dare nugas absterret: tua in me
                    tamen officia innumera compulere: ut tibi uel hoc munusculo gratificarem: non ut
                    eruditos ullatenus prouocare ausim: sed ut tibi potius familiaribusue tuis cum
                    ab negocio cessares iocunditatis materiam exiberem: est enim fabellae ueluti
                    huius a me ridiculae describendae sumpta prouintia: tum quod idonea qua animus
                    auocaretur a malis in quae fortuna me (ut nosti) impegit uisa est: tum etiam ne
                    a longinquis uel posteris non rite Nebulonis huius explicata falatia: maiore
                    damnemur negligentia. quare facinoris qualitate hac enarratione uerius percepta:
                    communem patriam audentius a calumniantibus defendere poteris: et ingenii mei
                    qualibuscumque rudimentis oblectari. </p>
            <closer>
               <salute>Vale.</salute>
            </closer>
                </div>
                    <milestone unit="page"/>


                
           
            <div type="poesis-epigramma">
                <head>Ad lectorem <abbr>Hel. Lam. Cer. P. L.</abbr> in laudem Baptistini </head>
                <l>Saepe sacerdotes legatos saepe professus.</l>
                <l>Qui fallax multos luserat ante duces.</l>
                <l>Hic nostros ciues operosa fraude fefellit.</l>
                <l>Pseudo Baptistini principis ora gerens.</l>
                <l>Qui puto uertumnum: uariisque Achelosa figuris.</l>
                <l>Qui puto Mercurium uinceret arte sua.</l>
                <l>Huius praestigias caecos Nebulonis et astus.</l>
                <l>Gondola perpetuae traddidit historiae.</l>
                <l>Ergo pellacis scelus euitare Monellae.</l>
                <l>Qui docet: huic libro lector amice faue.</l>
                <trailer>FINIS.</trailer>
            </div>
            <div type="prosa-epistula">
                <opener>
                    <milestone unit="page"/> 
                    <salute>
                        <abbr>Fran. Luci. Gon.</abbr> 
                  <abbr>Helio. lamp.</abbr> ceruio Poetae <abbr>lau.</abbr> Suo
                    <abbr>Sa.</abbr>
               </salute> 
            </opener>
                <p>
                    <milestone unit="page"/>
 Cum interdum clarissimorum libros poetarum uates
                    egregie reuoluo: haud paruam animo meo sensibus eorum perscrutatis admirationem
                    concipio. Non enim fabellarum (uti rudi narantur) (uulgo) festiuitate permoueor:
                    sed institutis illis ac sapientibus documentis: que per inuolucra nobis cum
                    ornatus lepore traduntur afficior. Quemadmodum ex multis ellegantissimisque
                    illorum figmentis latissime patet: Quale illud est quo semiferos ac truces
                    homines a cultis distingunt ac segregant: fingunt et enim eos non facie dumtaxat
                    immani ac tetra: anguipedes ueluti gigantas: monoculos lestrigonum cyclopas:
                    bimembres centauros: hirtos setis laphitas. fumus pectore uomentem cacum: uerum
                    etiam inter montium cautes: inter rupium confragosa praecipitia ipsos in antris
                    degentes: non pecori: non armentis: non cognatis: non disparcentes Contra uero
                    mortis irriguis: in pratis florentibus: in campis denique elysiis piorum ac
                    sapientum sedes statuunt: ea ratione (ut reor) adducti: quod cum in bene
                    constitutis ciuitatibus leges ac iura uigent: pacata iocunda aequaque omnia esse
                    oporteat: ut ciuibus sceleratis: et ganeonibus procacibus inter bonos nullus
                    omnino locus fit: quibus in facinore perstantibus necessum est legum metu loca
                    piorum deserere: ac inter tesqua et salebras cum feris habitacula comparando
                    latrociniis caedibusque immoderata dapium et uini conuiuia quaerere: atque ut
                    comodius uias obsidendo crassare possint: hominum impetum uimque asperitate
                    locorum inaccessibili cauere. Cum igitur neque caci in auentino antrum : neque
                    cyclopum aetneae rupes: nec centaurorum lapitharumque saxis pelii ingentibus
                    horrida loca cum praeruptorum illirica in regione montium iugis collata certare
                    uel cautium asperitate: uel cauernarum squalore possint: quibus his marus et
                    rodope et extremi garamantes facile cedunt. Quid sane de hominibus haec
                    infaelicia loca incolentibus centone humeros pedes carbatinis obuoluentibus: qui
                    incompti caetera praeter setas sub naribus retortas: tot campis latissimis: tot
                    conuallibus uberrimis totius europae contemptis hasce eligere sedes maluerit:
                    censendum sit te iudicem constituo. His itaque monticolis finitimorum horridis
                    coniugibus commissos Aristrocratici isti huius nostrae inclyte ciuitatis nobiles
                    ne uidelicet suas (si dis placet) sibi matronas charissimas nimium uexent
                    infantes ex iis progenitos a sese ablegantes ad alendum nutriendumque in exilium
                    ueluti misellos trudunt. Quibus postquam sic creuerint qui pedagogi: quae
                    gymnasia: quae demum leges belluinos mores: quos ferino prope cum lacte
                    suxerunt: radicitus ut non seminis aliquid remaneat extirpare queunt: cum
                    ipsorum poetarum grauissimus elegantissimusque Maro una cum reliquis
                    inexorabilium damnans hominum mores saepius repetendo causam inde processisse
                    affirmet. cum dicit <milestone unit="page"/>
                    <quote>
                        <l>Nec tibi diua parens generis nec tibi dardanus auctor.</l>
                        <l>Perfide: sed duris genuit te cautibus horrens</l>
                        <l>Caucasus: hyrcanaeque admorunt ubera Tigres.</l>
                    </quote> Hinc ille lupae alumni furor in fratrem. Caeterum cum non sit instituti
                    sermonis de liberorum aeducatione disserere: non enim in praesentia tantum ocii
                    nobis atque facultatis conceditur. Quorsum igitur nostra istec in efferos mores
                    repentina inuectio. Heli charissime fortasse interroganti respondeo: ambos
                    scilicet nos caeterosque (siqui sunt) amicos sensus huius expositione poetici
                    monitos uolo: ut nequaquam ulli mirum uideatur si et tu olim in lestrigona nulla
                    rate uectus Dulychia: et ipse modo in laphitam: seu centaurum nullis pirithoi
                    nuptiis hac in optimis urbe legibus ornata incidimus: cum istius modi animalia
                    nullis delinimentis: nec quamquis seuerissimis sanctionibus a semel imbibita
                    ferino isto cum lacte rabie si mero praesertim incaluere cohiberi possint. Haec
                    ad te pauca dolor qualia permisit ueteri nostra inductus familiaritate
                    aegritudinis ex animo pellendae causa dedi: nec ambigo te (si cultissimas
                    camaenas tuas noui) illico mihi responsurum: maerorique huic meo gratissimum
                    leuamen praebiturum. </p>
            </div>
        </back>



    </text>

</TEI>
