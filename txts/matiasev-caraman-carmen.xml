<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="matiasev-caraman-carmen">
         <titleStmt>
            <title>Carmen ad v. c. Iacobum Candidum, versio electronica</title>
            <author ref="matij01">
               <persName xml:lang="hr">Matijašević Karamaneo, Antun</persName>
               <date>1658-1721</date>
            </author>
            <editor>
               <persName>
                  <ref>W. H. Allison</ref>
               </persName>
            </editor>
            <editor>
               <persName>
                  <ref>H. C. Schnur</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <extent ana="C">Mg:C 351 versus, verborum 2196</extent>
         <publicationStmt>
            <p>Izdanje priređeno u okviru znanstvenog projekta Profil hrvatskog latinizma,
       (<orgName>
                  <ref type="viaf" target="124389134">Filozofski fakultet Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska). <date>Lipnja
        2012</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Allison, W. H. ; Schnur, H. C.: Antun Karamaneo's Carmen ad Jac. Candidum and the Hvar Theatre. In: Humanistica Lovaniensia, 29 (1980), S. 246--285.</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1712" period="17xx_1_third">1712</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1701-1750</term>
            </keywords>
            <keywords scheme="genre">
               <term>poesis - carmen</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-06-03</date> Početna verzija. Neispravljen tekst</change>
      </revisionDesc>
   </teiHeader>
   <text>
      <front>
         <epigraph>
            <p>LAUS DEO SEMPER</p>
         </epigraph>
      </front>
      <body>
         <div type="poesis-carmen" met="hexametrum">
            <milestone unit="page" n="250"/>
            <head>CARMEN AD <abbr>V. C.</abbr> IACOBUM CANDIDUM</head>
            <lg>
               <l>In Phariis quae cerno plagis? qua personat annus</l>
               <l>     Laetitia plausuque novus? Natura profecto</l>
               <l>     Vel Deus huc aliquis nullam modo transtulit Urbem</l>
               <l>     Consuetam magnos solemniter edere ludos.</l>
               <l n="5">      Quis praedivinavisset, nisi praescius aevi</l>
               <l>     Venturi Calchas aliquis, quandoque futurum</l>
               <l>     Ut possent hic tanta geri? quae forsitan omnem</l>
               <l>     Excedent narrata fidem, cum talibus ista</l>
               <l>     Nunquam deliciis assueverit hactenus ora.</l>
               <l n="10">     Hic modicum nil nilque potest vulgare notari.</l>
               <l>     Sed quod tantarum confusus imagine rerum</l>
               <l>     Obstupet applausor populus longaque ferendum</l>
               <l>     Laude putat dignumque, vigil quod fama loquatur.</l>
            </lg>
            <lg>
               <l>       Quem fontem rear atque caput moliminis esse</l>
               <l n="15">   Huius et unde novae surgunt exordia pompae,</l>
               <l>     Allapsu dulci vigiles subeuntia sensus?</l>
               <l>     Auctorem demum tanti didicisse paratus</l>
               <l>     Ex hilari potui laetantis murmure vulgi</l>
               <l>     Auditi toties acclamavisse MARINO.</l>
               <l n="20">     De serie cuiusque rei sum certior inde</l>
               <l>     Factus ab indigenis confectae nuper ad Urbem</l>
               <l>     Appulsus hanc ante meos, post singula vidi</l>
               <l>     Ipse, canam quae cuncta simul, licet esse videbor,</l>
               <l>     Materia vires superante, relatibus impar</l>
               <l n="25">   Sufficeret vix Smyrna quibus vel Mantua cantu.</l>
               <l>     Haec ergo velox ad grandia quaeque CAPELLUS</l>
               <l>     Publica magnifico praebet spectacula sumptu</l>
               <l>     Tempus in id non visa Phari, nec forsitan annis</l>
               <l>     Venturis eadem quandoque videre licebit.</l>
               <l n="30">   Vix aliter poterat tantae praestantia mentis,</l>
               <l>     Dotibus usa suis, et magnificentia nosci</l>
               <milestone unit="page" n="252"/>
               <l>        Maiores imitata suos, quos fama superstes<note>V.   32 : Corr. ex superestes</note>
               </l>
               <l>        In caelum totis sublimes evehit alis.</l>
            </lg>
            <lg>
               <l>           O quoties, primas cum vesper frigidus umbras</l>
               <l n="35">        Proferret, cooperta pedes Comoedia socco</l>
               <l>        Illius incessit <sic>solers</sic> per pulpita iussu,</l>
               <l>        Detentura diu pleno sermone leporis</l>
               <l>        Consessus pronas et acutis lusibus aures!</l>
               <l>        Eiusdem sic turba sales, sic dicta facetis</l>
               <l n="40">        Captabat condita iocis, ut ab ubere sensu</l>
               <l>        Acta voluptatis contenderit ilia risu</l>
               <l>        Saepius et multo distorserit ora cachinno.</l>
               <l>        Nec breve somniferis ad tempus quaelibet horis</l>
               <l>        Risibus extentos diduxit fabula rictus</l>
               <l n="45">        Complentis populi denso subsellia coetu,</l>
               <l>        Sed quos ducebant ad multam scommata noctem,</l>
               <l>        Vix Urbis Dominae festis cessura theatris.</l>
            </lg>
            <lg>
               <l>           Non semel in scenam, populo spectanda frequenti,</l>
               <l>        Dramata proferri sublimi nisa cothurno</l>
               <l n="50">        Iussit agique ducum graviumque decentia regum</l>
               <l>        Facta, quibus toto vibrata Cupidine tela</l>
               <l>        Transabiisse satis cordis secreta patebat.</l>
               <l>        Quin etiam Phariae facturus gratius urbi</l>
               <l>        Bis pastorales induci iussit amores</l>
               <l n="55">        Arcadiae, genus unde tument se ducere cives</l>
               <l>        Lunari prius orbe suum, prius omnibus astris.</l>
               <l>        Namque Paro duce densa cohors, omnino relicta</l>
               <l>        Cyllenes tellure suae viridisque Lycaei,</l>
               <l>        Per tumidum sparsas petiit rate Cycladas aequor.</l>
               <l n="60">        Insula quam placido collectam candida portu</l>
               <l>        Excepit, tantis veluti laetata colonis,</l>
               <l>        Quam Paron ipse suo ductor de nomine dixit,</l>
               <l>        Mox eius marmor parilis surrexit in urbem</l>
               <l>        Nominis, unde manus iussu digressa deorum</l>
               <l n="65">        Hic circumpositas tollentia moenia pinnas</l>
               <l>        Struxit, ad hoc seris habitata nepotibus aevi.</l>
            </lg>
            <lg>
               <l>           Si quisquam me forte roget. quibus histrio quisque</l>
               <milestone unit="page" n="254"/>
               <l>       Haec apte potuit repraesentare theatris,</l>
               <l>       Is tacitus mea verba cavas admittat in aures.</l>
            </lg>
            <lg>
               <l n="70">        Hic surgit navale capax, pars infima cuius,</l>
               <l>       Qua propius mare fronte videt Solemque subire</l>
               <l>       Occiduas prospectat aquas, per grande receptat</l>
               <l>       In sua vestibulum subductas tecta carinas.</l>
               <l>       Quam supra partem pars altera cernitur huius</l>
               <l n="75">     Molis, inaccessis ductae per inania muris.</l>
               <l>       Ad alios constructa satis solerter in usus</l>
               <l>       Tangendos iam iamque meae mihi carmine Musae.</l>
            </lg>
            <lg>
               <l>          Separat inferna solidis a parte perennis</l>
               <l>       Strata pavimentis hanc contignatio sedem,</l>
               <l n="80">     Quam ductus paries ad celsi culmina tecti</l>
               <l>       Summa bipartitu geminasque subinde diremptu</l>
               <l>       Ex una facit esse domos: per limen initur</l>
               <l>       Quaeque suum separque foris distinguit utramque,</l>
               <l>       Horrisoni conversa feros Aquilonis ad ortus.</l>
            </lg>
            <lg>
               <l n="85">        Impendet quae prona mari Solemque cadentem</l>
               <l>       Aspicit, ingenti parem spatiosa receptat</l>
               <l>       Advectum pro classe sinu pariterque reposta</l>
               <l>       Plurima sunt inibi trucis instrumenta Gradivi.</l>
            </lg>
            <lg>
               <l>          Altera vero domus, partes quae spectat Eoas,</l>
               <l n="90">     In caveam conversa fuit scenamque decentem</l>
               <l>       Ac addicta vicem curvi<note>v. 91: Corr. ex currui</note> supplere theatri,</l>
               <l>       In qua, quae supra cantavimus, acta fuisse</l>
               <l>        Gloria magnifici testatur summa CAPELLI.</l>
            </lg>
            <lg>
               <l>          Ante fores utriusque domus est cernere stratum</l>
               <l n="95">      Vestibulum saxis; cuius spectatur in omne</l>
               <l>        Planities porrecta latus, quae fornice molis</l>
               <l>        Suppositae suffulta iacet podiique figuram</l>
               <l>        Format, inocciduas paries qua vergit in Arctos.</l>
            </lg>
            <lg>
               <l>           Navali siquidem brevioris nobile molis</l>
               <l n="100">     Applicitum consurgit opus, quod quinque capaces</l>
               <l>        Continet extructas stabili testudine cellas</l>
               <l>        (Plebis ibi veluti promus sua munia quisque</l>
               <l>        Annonae praefectus obit), quibus incubat amplum</l>
               <l>        Vestibulum circum parvis insigne columnis,</l>
               <milestone unit="page" n="256"/>
               <l n="105">Unde potest quacumque velit spectare plateam</l>
               <l>Quisquis in hac eius speculator parte resistit.</l>
            </lg>
            <lg>
               <l>  Hic personatis obseptus coetibus ipse</l>
               <l>Personatus adhuc, infra narranda resedit</l>
               <l>Collustraturus laeto spectacula visu</l>
               <l n="110">Tot delectamentorum spectabilis AUCTOR.</l>
               <l>Multus item tubicen fuit ordine iussus ibidem</l>
               <l>Laetificas inflare tubas, ut saepe per Urbem</l>
               <l>Auditus clangor duplicaret gaudia vulgo.</l>
            </lg>
            <lg>
               <l>  Huc ascensuros homines via lubrica ducit</l>
               <l n="115">Per circa quater octo gradus, ad pensile quorum</l>
               <l>Disponi multas EXCELLENTISSIMUS IDEM</l>
               <l>PRAEFECTUS iussit pulsuras lampadas umbram</l>
               <l>Prima nocte latus, cum sensim turba coiret,</l>
               <l>Agmen in excelso residens auctura theatro.</l>
            </lg>
            <lg>
               <l n="120">  Non potis est rerum species aequare relatu</l>
               <l>Iussarum de nocte geri, quas forte nequiret</l>
               <l>Dicere condigne cytharae pulsator Apollo.</l>
               <l>Has alii cantare velint; nam luce peractum</l>
               <l>Non unum modulabor opus, quod et hospita vidit</l>
               <l n="125">Turba stupens visique sibi sunt cernere cives,</l>
               <l>In somnis quae mira vident, ad talia sueti</l>
               <l>Circumferre suos nunquam spectacula vultus.</l>
            </lg>
            <lg>
               <l>  Iamque dies aderant, cum personata iuventus</l>
               <l>Largius usa cibis et pergraecata frequenter</l>
               <l n="130">Huc, illuc solet ire procax plateasque tumultu</l>
               <l>In speciem bacchantis obit possetque videri,</l>
               <l>Ceu thyrso percussa foret, per strata viarum</l>
               <l>Sacra corimbiferi celebrare triennia Bacchi.</l>
               <l>Tunc primis aliquid meditans superaddere ludis,</l>
               <l n="135">Ut pertentarent populi nova gaudia pectus,</l>
               <l>Grandia ligna duo tereti surgentia forma,</l>
               <l>Ceu foret aeratae duplex antenna triremis,</l>
               <l>In medii quasi parte fori, disposta seorsum,</l>
               <l>Defigi praecepit humo summumque levari</l>
               <l n="140">Erectum celsas tractus caelestis in auras.</l>
               <l>Haec quadripartitis a vertice singula nodis</l>
               <l>Alligat extentus vicinas funis ad aedes,</l>
               <milestone unit="page" n="258"/>
               <l>      Reptantis ne forte viri sub pondere nutent,</l>
               <l>      Illorum nisi summum tetigisse cacumen.</l>
            </lg>
            <lg>
               <l n="145">         Funiculis ad celsa trabis cuiusque ligari</l>
               <l>      Cum cupis anates aliquot fastigia iussit</l>
               <l>      Et totidem plenas vino spumante lagenas.</l>
               <l>      Cumque per apprensi manibus pedibusque quis altum</l>
               <l>      Ad caput adrepens totis evaderet audax</l>
               <l n="150">      Viribus atque nihil fracto conamine, ligni,</l>
               <l>      Is volucres vinumque liquens in dulcia tanti</l>
               <l>      Praemia gaudebat sibimet cessisse laboris.</l>
               <l>      Inde per obliqui, pendentis ab arbore summa</l>
               <l>      Adque latus plateae religati, praepete laetus</l>
               <l n="155">      Regressu celerabat iter compendia funis</l>
               <l>      Propositumque rei secum referebat honorem.</l>
            </lg>
            <lg>
               <l>         Utque forum plausu longe maiore sonaret,</l>
               <l>      Et populus magis atque magis repleret ovatu</l>
               <l>      Aereas crescente domos, hoc factio pacto</l>
               <l n="160">      Est pugilum producta duplex, quae ludicra turbae</l>
               <l>      Aequaret Venetae nudis certamina pugnis.</l>
            </lg>
            <lg>
               <l>         E regione loci fuit huius maxima moles</l>
               <l>      In plenae plausu diversa parte plateae</l>
               <l>      Iussa fabre fieri multa compage frequentis</l>
               <l n="165">      Asseris atque trabis, pontem quae visa referret</l>
               <l>      Impositum fluvio Venetaeve meatibus undae.</l>
               <l>      Illius in medio late porrecta iacebat</l>
               <l>      Ampla superficies modico curvata tumore,</l>
               <l>      Ut magis apta foret rebus iam iamque gerendis</l>
               <l n="170">      A coetu pugnae specimen praesigne daturo.</l>
               <l>      Ascensu facili procedebatur ad illam</l>
               <l>      Acclives per quinque gradus hinc inde patentes.</l>
               <l>      Inter se binos. fortasse vel amplius, illi</l>
               <l>      Distabant utrinque pedes, ut compare motu</l>
               <l n="175">      Progressi sursum pugiles aequaliter irent,</l>
               <l>      Ne pars alterius succumberet altera fraudi.</l>
               <l>      Provisum sic prorsus erat, ne vincere quisquam</l>
               <milestone unit="page" n="260"/>
               <l>    Auderet ratione loci. sed ut acriter ipsa</l>
               <l>    Vi fretus magnis penitus contenderet ausis.</l>
               <l n="180"> Conciliare sibi sola virtute favorem</l>
               <l>    Hoc respectantis vulgi certamen adactus.</l>
               <l>    Adque latus geminum, quod prospectabat in altum,</l>
               <l>    Unde gradu labi poterat titubante deorsum</l>
               <l>    Alterutra de parte pugil, ne laederet artus.</l>
               <l n="185"> Protrusus si forte foret non deside pugno,</l>
               <l>    Lodicum congestus humi fuit albus acervus.</l>
               <l>    Textilis ista strues poterat praebere videri</l>
               <l>    Stagnantis specimen maris, exceptura cadentes</l>
               <l>    In caput aut prono membrorum pondere vultus</l>
               <l n="190"> Ut fit in istius dubio discrimine ludi.</l>
            </lg>
            <lg>
               <l>      Hoc plebi spectare fuit iucunda voluptas</l>
               <l>    Congressos in ponte viros et utraque timendum</l>
               <l>    Exertas ex parte manus audacter in ictum.</l>
               <l>    Vix primas hinc hincque ferox assultus in iras</l>
               <l n="195"> Exarsit propius nudamque lacessere partes</l>
               <l>    Coeperunt pugnam, cum duro pluribus orsu</l>
               <l>    Vidisses livere genas, pugnoque nocenti</l>
               <l>    Esse caput tuber naresque cruore madere.</l>
               <l>    Nunc his in mala pugnos haerere frequentes,</l>
               <l n="200"> Nunc illis parili demirareris adactos</l>
               <l>    Arte ve1 in pandum tali molimine ventrem</l>
               <l>    Cominus ingestos, ut vi de ponte voluti</l>
               <l>    In stratam molli sint plures tegmine terram.</l>
               <l>    Sed quicunque gravi deturbabatur ab alta</l>
               <l n="205"> Mole manus ictu, veluti prolapsus in ipsas</l>
               <l>    Esset aquas, surgebat humo gaudensque relicta</l>
               <l>    Rursus inoffensis poscebat proelia membris.</l>
            </lg>
            <lg>
               <l>        Sit satis huius opus leviter mihi tangere belli.</l>
               <l>      Nunc alio me Musa vocat, velut horreat ictu</l>
               <l n="210">   Contusos narrare viros et in ora subinde</l>
               <l>      Impactos illis violento robore pugnos,</l>
               <l>      Et stat ab hoc diversa cani spectacula ludo.</l>
               <l>        Pastillos exinde dari mandavit ibidem</l>
               <l>      Non uni de plebe viro cunctanter edendos</l>
               <milestone unit="page" n="262"/>
               <l n="215">(Et mora commendat<note>V. 215 corr. ex commedat</note> factum!) quos arte redactus</l>
               <l>in minimas celerante scobes consperserat apte</l>
               <l>Caseus et pinguis condiverat offa butyri.</l>
               <l>Utque modis lepidis haec commessatio multum</l>
               <l>In risum populi converteret acrius ora,</l>
               <l n="220">Accipe quo fuerit ioculariter acta tenore.</l>
            </lg>
            <lg>
               <l>   His in transversum positi post terga ligari</l>
               <l>Iuncturas utriusque manus ad cornua ligni</l>
               <l>Praecepit, laxent ne brachia neve recurvent</l>
               <l>Admotura cibum patulo scurriliter ori.</l>
            </lg>
            <lg>
               <l n="225">  Dein istos in lance dapes iubet inter edones</l>
               <l>Ac ad eorundem pontis tabulata prementes</l>
               <l>Apponi statuique pedes utrinque relicto</l>
               <l>Non minimo spatio, ne motis alter obesset</l>
               <l>Alterius manibus digitos tendentis ad escam.</l>
               <l n="230">Mox alternatim nexas demittere nodis</l>
               <l>In patinam coepere manus orique prehensum</l>
               <l>Connisis <sic>aferre</sic> cibum spes omnis abibat</l>
               <l>Posse perattentis illum contingere labris.</l>
               <l>Namque superposito connexa tenaciter arctis</l>
               <l n="235">Hastili manicis et nescia dextera flecti</l>
               <l>Apprensos digitis nimis in sublime levabat</l>
               <l>Pastillos nullum faciles admittere morsum.</l>
               <l>Quod procul a labiis tantum surgebat in altum,</l>
               <l>Quantum sublatis in caelum forte lacertis</l>
               <l n="240">Palma cavae surrecta manus supereminet ori.</l>
               <l>Quos cum vel primis ulla ratione nequirent</l>
               <l>Distantes gustare labris, hos totius oris</l>
               <l>Supposito cupidi contemplabantur hiatu.</l>
               <l>De manibus tentant illos emittere tandem,</l>
               <l n="245">Ore capi si forte queant, sed desuper acti</l>
               <l>In faciem ve1 in ima sinus pectusve cadebant</l>
               <l>Inque supercilium ve1 in ipsos luminis orbes,</l>
               <l>Sed vix perpauci delabebantur in ora.</l>
            </lg>
            <lg>
               <l>  Quid gula non possit? quos non molitur edendi</l>
               <l n="250">Ingluvies attenta modos, ne latret inanis</l>
               <l>Nec redeat visa stomachus ieiunus ab esca?</l>
            </lg>
            <milestone unit="page" n="264"/>
            <lg>
               <l>       Consilium tandem capiunt ut uterque iocosa</l>
               <l>    Occurrat ratione fami strictasque vicissim</l>
               <l>    Admoveat digitis escas ac inserat ori</l>
               <l n="255"> Alterius, sociumque manu iuvet alter onusta.</l>
               <l>    Sic quod multiplici per se conamine neutri</l>
               <l>    Moliri penitus licuit, solerter uterque</l>
               <l>    Praestitit adnixus risum captare theatri</l>
               <l>    Mirati laeto plausu, quod sumeret apte</l>
               <l n="260"> Illud ab alterutro sibimet quod deesse videbat</l>
               <l>    Alteruter propulsurus ieiunia ventris.</l>
            </lg>
            <lg>
               <l>         Oblectamentum superest, ut ovantis in istos</l>
               <l>      Advolvam numeros populi, quod dicitur Urbis</l>
               <l>      Civibus Adriacae patrio sermone Volatus.</l>
            </lg>
            <lg>
               <l n="265">      Tantus ut apposita fieret vertigine ludus,</l>
               <l>      Et posset cunctis a coetibus undique cerni,</l>
               <l>      Visa fuit reliquis longe magis edita moles</l>
               <l>      Aedibus apta rei, vir concitus unde deorsum</l>
               <l>      Affixus funi lapsu citiore veniret.</l>
               <l n="270">   Vertice praecipuum surgit sublimis in auras</l>
               <l>      Turris apud templum, cives facit unde statarum</l>
               <l>      Et memores vocale precum longumque patentem</l>
               <l>      Respicit in spatium porrectam celsa plateam.</l>
               <l>      Huius ad aereas pars altera vincta columnas,</l>
               <l n="275">   Ad mediam tensi plateam pars altera funis</l>
               <l>      Volvendos duplicis trochleae traiecta per orbes</l>
               <l>      Defixis terrae palis est nexa duobus.</l>
               <l>      Haec ut adhaereret melius totusque per auras</l>
               <l>      Extentus foret ipse rudens, fuit ergata nisu</l>
               <l n="280">   Ingenti versata diu, quae perpete vectis</l>
               <l>      Attraheret circumiectum molimine funem.</l>
               <l>      Ut satis ad palum protentum utrumque ligetur.</l>
               <l>      Sic offendiculi prorsus securus ab alta</l>
               <l>      Devolvi per eum poterat grave turre viator</l>
               <l n="285">   Aereus facturus iter, velut alite corpus</l>
               <l>      Libraret prorsus liquidum per inane volatu.</l>
               <l>      Neglexit scalis excelsam scandere turrim,</l>
               <l>      Ascensu facili ceu dedignatus adire</l>
               <l>      Eductam caelo molem, sed in aera sensim</l>
               <milestone unit="page" n="266"/>
               <l n="290">   Hoc ad opus fixis per funem lintre parata</l>
               <l>      A palis subvectus abit secumque decennem</l>
               <l>      Ad socii duxit puerum molimina remi.</l>
               <l>      Impulsu poterat remorum cymba videri</l>
               <l>      Paulatim sublimis agi, cum leniter ipsam</l>
               <l n="295">   Reste superposita contentae separe funi</l>
               <l>      Nonnulli celsa traherent a turre ministri.</l>
               <l>      Cum medium tenuisset iter spatioque fasellus.</l>
               <l>      Alta petens, omnino pari distaret utrinque,</l>
               <l>      Tunc iussus fuit ille puer subducere remum</l>
               <l n="300">    Perque genu reptare viri ventremque cavumque</l>
               <l>      Pectus et eiusdem surrecto corpore firmos</l>
               <l>      Imposuisse pedes humeris, ter voce verendum</l>
               <l>      Unde salutavit iussitque valere CAPELLUM.</l>
               <l>      Inde via remeans cum descendisset eadem,</l>
               <l n="305">   Absque timore suis consedit denuo transtris,</l>
               <l>      Velle ratem visus moto propellere remo.</l>
               <l>      Festa comes vacuas incendia iecit in auras.</l>
               <l>      In caelum penitus missis aequanda sagittis,</l>
               <l>      Igniferae si forte forent, quae carbo salignus,</l>
               <l n="310">   Quae nitrum, quae sulfur alit, lux incita quorum</l>
               <l>      In summo raucis extinguitur aere bombis.</l>
            </lg>
            <lg>
               <l>         His rursus per inane vehi coepere peractis</l>
               <l>      Ducentes validos properanter in aere remos.</l>
               <l>       Iamque propinquabant turri, cum protinus ipsos</l>
               <l n="315">    Exceptura manus surrexit multa virorum</l>
               <l>       Inque suum numerum solers attraxit utrumque.</l>
            </lg>
            <lg>
               <l>         Deinde volaturum nota sibi provida funi</l>
               <l>      Aptavit ratione virum, qua pendulus apte</l>
               <l>       A celsis plateae ferretur ad ima columnis.</l>
               <l n="320">    Qualem fama canit Minoae Daedalon Idae,</l>
               <l>       Ceratas corpus cum libravisset in alas,</l>
               <l>       Prosiluisse iugo mediasque subinde per auras</l>
               <l>       Non breve praecipiti spatium fecisse volatu,</l>
               <l>       Talis inaccessa vir hic haerens pectore funi</l>
               <l n="325">    Vexillumque tenens<note>V. 325 corr. ex tendens</note> dextra, quod saepe rotabat,</l>
               <l>       Ceu sic magnanimum vellet plausisse CAPELLUM,</l>
               <l>       Est in praelongam delapsus ab arce plateam.</l>
               <l>       Hunc et amicorum iam pronius ima petentem</l>
               <milestone unit="page" n="268"/>
               <l>      Sustinuit numerosa cohors et culcitra multa</l>
               <l n="330">   In terrae disposta solo, ne mole ruentis</l>
               <l>      Corporis actus humi validos offenderet artus</l>
               <l>      Ad lapides palosve duos aut ossibus oris</l>
               <l>      Discussis moriens tabo foedaret arenas.</l>
            </lg>
            <l>       Haec tibi, qui digno cognomine diceris aeque</l>
            <l n="335"> CANDIDUS ac hominum frustrari pectore mentes</l>
            <l>    Indocili doctoque bonas insigniter artes,</l>
            <l>    Inscripsi Latiis expressa, IACOBE, Camoenis,</l>
            <l>    Ad tua consuetis olim divertere tecta,</l>
            <l>    Magnarum comitis virtutum conscia laudis.</l>
            <l n="340"> Istud eo curva lusi testudine carmen,</l>
            <l>    Hoc ut longinquis velut experrectus in oris</l>
            <l>    Et perspectarum monitus tot imagine rerum</l>
            <l>    Nequaquam veteres obliviscare sodales,</l>
            <l>    Qui descripta supra tecum conspeximus una</l>
            <l n="345"> Facta geri, fuit unde frequens sua cuique voluptas.</l>
            <l>    Altera. sed potior, fuit id mihi causa canendi,</l>
            <l>    Ut mea nimirum vetus observantia nota</l>
            <l>    In rerum queat esse caput, cui versibus idem</l>
            <l>    Absenti defertur honor, quem grandibus illi</l>
            <l n="350"> Plenius obsequiis coram tribuisse solebam.</l>
            <l>    Hisque tuum nugis munus patiare rependi.</l>
            <trailer>FINIS.</trailer>
         </div>
      </body>
   </text>
</TEI>
