<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="lukarevic-i-partheniados-1">
         <titleStmt>
            <title ref="lukar01-c01-partheniados">Partheniados seu De cultu virginitatis liber I, versio electronica</title>
            <author key="lukar01">
               <persName xml:lang="hr">Lukarević, Ivan</persName>
               <date>1622–1709</date>
            </author>
            <editor>
               <persName>
                  <ref type="viaf" target="6913774">Neven Jovanović</ref>
               </persName>
               <persName>
                  <ref type="viaf" target="305660390">Irena Bratičević</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
            <respStmt>
               <resp>Ex MSto transcripsit</resp>
               <persName>Judita Uremović</persName>
            </respStmt>
         </titleStmt>
         <editionStmt>
            <edition>Izdanje prema digitalnom faksimilu rukopisa.</edition>
         </editionStmt>
         <extent ana="C">Mg:C versus 399, verborum 2510</extent>
         <publicationStmt>
            <p>elektronska verzija: Croatica et Tyrolensia, znanstveni
               projekt na Filozofskom fakultetu Sveučilišta u Zagrebu,
               Hrvatska.  <date when-iso="2015-09">Rujna 2015</date>.</p>
         </publicationStmt>
         <sourceDesc>
            <p>
               <bibl>Dubrovnik, AMB 1307</bibl>
            </p>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date from="1700" to="1737" period="17xx_2_third">1700–1737</date>
            
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1701-1750</term>
            </keywords>
            <keywords scheme="genre">
               <term>poesis - epica</term>
               <term>poesis - fragmentum</term>
            </keywords>
         </textClass>
      </profileDesc>
      <revisionDesc>
         <!-- nisu zabilježene intervencije druge ruke? -->
         <listChange>
            <change>
               <persName>
                  <ref type="viaf" target="6913774">Neven Jovanović</ref>
               </persName>
               <date>2015-10-25</date>
               Zaglavlje i formatiranje za CroALa - početno.
               Spellcheck - označena pravopisna odstupanja.
            </change>
            <change>
               <persName>Irena</persName>
               <date>2015-10-03T17:55:00</date>
            </change>
         </listChange>
      </revisionDesc>
   </teiHeader>
   <text>
      <body>
         <div type="poesis-epica" met="hexameter">
            <head>
               Partheniados seu De cultu virginitatis, liber I
            </head>
            <l n="1">Si te marmoream templis, si ponimus auream,</l>
            <l n="2">Huc ades, et uotis iamdudum assueta uocari</l>
            <l n="3">Virgo meis da felicem mihi carminis ortum,</l>
            <l n="4">Da cursum facilem, teque ac tua dona canentis</l>
            <l n="5">O bona diua pium uatis ne despice carmen.</l>
            <l n="6">Et uos diuino semper pendentia nutu</l>
            <l n="7">Agmina, pennati proceres, quibus integer aeui</l>
            <l n="8">Flos oculis uernat, nec tardae bruma senectae</l>
            <l n="9">Spargit inocciduos fatali uellere crines;</l>
            <l n="10">Diuinum si quid meditor, mihi pondera terrae</l>
            <l n="11">Excutite, et Coeli puros recludite fontes.</l>
            <l n="12">Vos quoque Virginei quos intulit orbita lactis</l>
            <l n="13">Regis in amplexum superi, sedesque beatas</l>
            <l n="14">Terrarum aligeri quondam, nunc aurea mundi</l>
            <l n="15">Lumina, lucentem Coelo quae cingitis agnum,</l>
            <l n="16">Ferte simul, puerique pedem, <sic>inuptaeque</sic> puellae</l>
            <l n="17">Lilia uestra cano. Sed nec mihi <sic>delphica</sic> mentem</l>
            <l n="18">Flamma regat, nec Pierii chorus incola collis</l>
            <l n="19">Castalio dubium deducat fonte liquorem.</l>
            <l n="20">Illa etiam Idalios tinxerunt pocula uates,</l>
            <l n="21">Et flammis quandoque nocentibus ardet Apollo.</l>
            <l n="22">Nullam quaero facem, radiet quae luce maligna,</l>
            <l n="23">Et qui non sapiat Caelum mihi desipit humor</l>
            <milestone unit="page"/>
            <l n="24">Sit rogo caelicolae nostri caelestis origo</l>
            <l n="25">Carminis, <sic>aethereumque</sic> trahat mea musa uigorem,</l>
            <l n="26">Ut quondam Isacidum sacro mens ebria uatum</l>
            <l n="27">Flamine <sic>sydereos</sic> traxit de numine sensus,</l>
            <l n="28">Diuinoque suos animauit robore cantus.</l>
            <l n="29">Prima pudicitiae custos, dux prima ruboris,</l>
            <l n="30">Quo tenerum aetatis uer uiuida pingit honestas,</l>
            <l n="31">Est fuga. Ueloces Parthorum more sagittas</l>
            <l n="32">Iactet Parthenius fugitiuo corpore miles,</l>
            <l n="33">Et tergo, non fronte gerat cum Cypride bellum.</l>
            <l n="34">Heu male consumptos sero deflebit amores,</l>
            <l n="35">Et frustra exactos per gaudia foeda Decembres</l>
            <l n="36">Damnabit grauis ipse sibi, et nec carus amicis</l>
            <l n="37">Nec Patriae, Venerem qui <sic>marte</sic> lacesset aperto</l>
            <l n="38">Turpe putans refugo uitare incendia gressu.</l>
            <l n="39">At non sic Phariae molimina blanda puellae</l>
            <l n="40">Josephus fregit, postquam turbauit <sic>heriles</sic>
            </l>
            <l n="41">Luminibus nigris oculos, et corpore pulcro,</l>
            <l n="42">Ignarus, caecum castis quoque uultibus ignem</l>
            <l n="43">Posse trahi atque ipsum roseis obstare pudorem</l>
            <l n="44">Virginibus, dum flos rubicundae irritat amorem</l>
            <l n="45">Frontis, et ingenuo quae fulget gratia uultu.</l>
            <l n="46">Ille quidem recti memor, et uirtutis auarus</l>
            <milestone unit="page"/>
            <l n="47">Munera, blanditias, et mollia uerba precantis</l>
            <l n="48">Forsitan, et lachrymas qualis Marpesia cautes,</l>
            <l n="49">Duraque, Carpathio quae tunditur aequore rupes</l>
            <l n="50">Spreuit <sic>inacessus</sic> Cypridi, precibusque doloris.</l>
            <l n="51">Tunc primum obsequii uiolauit iura benigni</l>
            <l n="52">Nobile Mancipium, toruumque aspexit, et acres</l>
            <l n="53">Iratum miti concepit pectore flammas,</l>
            <l n="54">Mille trahens uarios perculsa fronte colores.</l>
            <l n="55">Fraternus furor, et putri nox atra profundi,</l>
            <l n="56">Exilium patriae, seruilia uincula, tellus</l>
            <l n="57">Barbara, rapta sibi crudeli funere Mater</l>
            <l n="58">Iam leue uulnus erant. Aegyptia peius amauit</l>
            <l n="59">Coniux, quam fratres poterant odisse, pudico</l>
            <l n="60">Plus metuenda fuit Iuveni peregrina uoluptas,</l>
            <l n="61">Quam consanguineo flagrans in pectore liuor.</l>
            <l n="62">Non tamen inuictus generosi sanguinis heros</l>
            <l n="63">Nutauit sed nec dextra, nec uiribus usus,</l>
            <l n="64">Nec Martis Clypeo est, nec acinace gnarus apertam</l>
            <l n="65">Vim contra blandos nil posse cupidinis arcus</l>
            <l n="66">At neque facunda tentavit uoce ruentis</l>
            <l n="67">In scelus infandum dominae reuocare furorem;</l>
            <l n="68">Tunc etenim docti male uox consumitur oris,</l>
            <milestone unit="page"/>
            <l n="69">Cum timor est, caeco mentem ne fascinet astu</l>
            <l n="70">Foemina, neue reum tandem se lugeat actor.</l>
            <l n="71">Scilicet arguti uultus plus muta uenustas,</l>
            <l n="72">Quam vox causidici persuadet larga diserti.</l>
            <l n="73">Unica seruauit iuuenem fuga. Nam simul atram</l>
            <l n="74">Sensit adesse luem, quam turpis dextera tactu</l>
            <l n="75">Vestibus afflaret summis, exterrita qualis</l>
            <l n="76">Agricola coniux, occultum forte sub herbis,</l>
            <l n="77">Quas gremio complexa tenet, si conspicit anguem,</l>
            <l n="78">Concutitur trepidans, gremiumque repente resoluit</l>
            <l n="79">Immemor herbarum, et malefida cyclade corpus</l>
            <l n="80">Liberat, ac tumidi fugit horrida colla colubri:</l>
            <l n="81">Sic Puer, ut <sic>phariae</sic> uidit sibi pallia nuptae</l>
            <l n="82">Prensa manu, infectos humeris excussit amictus</l>
            <l n="83">Perfusus pallore genas, celeremque nefando</l>
            <l n="84">Limine proripuit gressum, et frustratus amantem est.</l>
            <l n="85">Hanc insiste uiam, pedibusque impressa fugacis</l>
            <l n="86">Isacidae preme sollicitis vestigia plantis</l>
            <l n="87">Quisquis adhuc primum naturae in pectore florem</l>
            <l n="88">Conservas, cinere obductas ne tange doloso</l>
            <l n="89">Prunas, et siquae uel summis vestibus <sic>haerit</sic>,</l>
            <l n="90">Excute fallacem tacta cum ueste fauillam.</l>
            <l n="91">Si nulla est contracta lues, tamen excute nullam;</l>
            <l n="92">Et uel praecipitem suspectae limine sedis</l>
            <milestone unit="page"/>
            <l n="93">Carpe fugam, missumque retro ne respice postem,</l>
            <l n="94">Ni tua Letifero sale vix durescere membra, </l>
            <l n="95">Lotea ceu riguit male salso marmore coniux.</l>
            <l n="96">Ergo time, tenuis quamvis sit causa timoris.</l>
            <l n="97">Virginei custos timor est fidissimus horti.</l>
            <l n="98">Cerua canem timet, agna lupum, lupus ipse leaenam,</l>
            <l n="99">Accipiter Iouis aligerum, accipitremque columba</l>
            <l n="100">Cristatae uolucris leo cantus, omnia uirgo;</l>
            <l n="101">Et uirides dumum seu dimouere lacertae,</l>
            <l n="102">Seu flatu exiguo frondem fluuialis arundo</l>
            <l n="103">Concussit, totis tremit artubus, horret et ipsam,</l>
            <l n="104">Si nullum discrimen adest, discriminis umbram.</l>
            <l n="105">Audacem trepidat Mauors, timidumque lacessit.</l>
            <l n="106">At uenus audentem sequitur, metuitque timentem.</l>
            <l n="107">Quid tamen in primis fugere illibata iuuentus,</l>
            <l n="108">Quemque sibi morum, uitaeque adhibere magistrum,</l>
            <l n="109">Quos comitum fidos, quos ducere debeat hostes</l>
            <l n="110">Expediam. Sexus, quos et natura diremit,</l>
            <l n="111">Et ratio, raro sine crimine mutua iungunt</l>
            <l n="112">Colloquia, innatos animis nisi temperet aestus</l>
            <l n="113">Virtutis nexus, uel sanguinis. Hunc ubi demas,</l>
            <l n="114">Plus uitanda uiris est foemina, uirque puellis,</l>
            <l n="115">Quam rapidis uitetur <sic>Olympica</sic> meta quadrigis,</l>
            <milestone unit="page"/>
            <l n="116">
               <sic>Scillaeus</sic> ratibus uortex, Getulaque syrtis.</l>
            <l n="117">Ah puer ah tenerae matris timor, aureus ora</l>
            <l n="118">Cui nunc irradiat pudor, et festiua uigorem</l>
            <l n="119">Afflant purpureum syncerae lumina frontis,</l>
            <l n="120">Heu fuge Gorgoneos uultus. Non te ipse triformi</l>
            <l n="121">Pegasus expediet monstro, si dura subibis</l>
            <l n="122">Gaudia, queis animos eneruat saeua Dione:</l>
            <l n="123">Turpe uiro patiere iugum: Te uilis inertes</l>
            <l n="124">Ad calathos rediget probrosaque pensa uoluptas,</l>
            <l n="125">Sis licet Alcides, sis <sic>Larissaeus</sic> Achilles.</l>
            <l n="126">Hunc etenim Atridis pariter, Priamoque timendum</l>
            <l n="127">Euersorem Asiae segni Lycomedis in aula</l>
            <l n="128">Proh cineris pudor Hectorei! Sub imagine sexus</l>
            <l n="129">Imbellis, uiridi uersantem brachia thyrso,</l>
            <l n="130">Inuictoque rudes tenuantem pollice lanas</l>
            <l n="131">Mollis ad arbitrium dominae, deprendit Ulysses.</l>
            <l n="132">Illum etiam, fortes cui delassare lacertos</l>
            <l n="133">Argolici nunquam potuerunt iussa tyranni,</l>
            <l n="134">Quem neque Lernaeus numeroso terruit anguis</l>
            <l n="135">Vertice, sanguineo nec Stymphalis humida rostro,</l>
            <l n="136">Centaurusque minax, et forma tricorporis umbrae,</l>
            <l n="137">Femineae fregere manus, iacuitque per herbam</l>
            <l n="138">Clauae ingens pondus, tergumque immane leonis</l>
            <milestone unit="page"/>
            <l n="139">Dum lanosa, viri posito Tirynthius ore, </l>
            <l n="140">Inter Maeonias ducebat penna puellas.</l>
            <l n="141">Hercule, te melior tamen, et Chironis alumno</l>
            <l n="142">Mollibus a laqueis tragico deterreat heros</l>
            <l n="143">Euentu, et cautam reddat formidine mentem.</l>
            <l n="144">Aspice, ut ingenti, quo confluit ira, theatro	</l>
            <l n="145">Ludere feralem dura sub compede ludum</l>
            <l n="146">Cogitur, utque suis hostilia gaudia pascit</l>
            <l n="147">Ludibriis gemino uiduatus lumine Samson</l>
            <l n="148">Hic vir, hic est, quo terrigenum neque fortior ullus,</l>
            <l n="149">Nec fuit inviso <sic>Solimis</sic> funestior hosti</l>
            <l n="150">Quot matrum extorsit gemitus, quot cladis aceruos</l>
            <l n="151">Edidit, <sic>aethereo</sic> seu cum correptus ab aestu</l>
            <l n="152">Hostiles inimicum ignem iactaret in agros,</l>
            <l n="153">Euulsam trepido seu forte rudentis ab ore</l>
            <l n="154">Coniurata ferox torqueret in agmina malam.</l>
            <l n="155">Felix, <sic>idalio</sic> si cautus ab igne, torosam</l>
            <l n="156">Ceruicem indecores nunquam posuisset in ulnas.</l>
            <l n="157">Heu quae praecipitem rapis in ludibria mentem</l>
            <l n="158">Blanda lues animi? Puerilis naenia torus</l>
            <l n="159">Samsoni canitur, dum segnis turpe recumbit</l>
            <l n="160">Fallaci gremio, arcani, quod crine latebat,</l>
            <l n="161">Proditor, atque sui. Pecudis tondetur ad instar</l>
            <milestone unit="page"/>
            <l n="162">Vastator  nemorum, debellatorque leonum</l>
            <l n="163">Invictus uigor ille animi, uis illa iuuentae</l>
            <l n="164">Abscisso cum crine perit, fugit ardua membris</l>
            <l n="165">Virtus, et toto nusquam est in corpore Samson.</l>
            <l n="166">Quid superest, nisi capta gemens ut lumina perdat</l>
            <l n="167">Quae iam perdiderat mendacis in ore puellae;</l>
            <l n="168">Utque <sic>Dioneo</sic> ludens Cyclopeo theatro</l>
            <l n="169">Tandem aliena suis inuoluat fata ruinis?</l>
            <l n="170">Haec te Virgo puer uulgata pericula cautum,</l>
            <l n="171">Haec faciant auersantem insidiosa minoris</l>
            <l n="172">Sexus blandimenta; rudem, toruamque pudori</l>
            <l n="173">Effigiem praetende; rudis fuit incola ruris</l>
            <l n="174">Castus Amazonides, patrii cui limina tecti</l>
            <l n="175">Tuta fuere minus, quam Sylvae, ac lustra ferarum;</l>
            <l n="176">Namque sua reperit pereuntem in fronte nouercam.</l>
            <l n="177">Nunc age diversas uitandae <sic>Amathuntidis</sic> artes</l>
            <l n="178">Ingredere, et uarios, fuga queis patet, inspice colles.</l>
            <l n="179">Mille modos fugiendi, ut mille pericula candor</l>
            <l n="180">Mentis habet, Sacros alii subiere recessus</l>
            <l n="181">Templorum, ut nocuos, quos dira mouebat <sic>Erynnis</sic>.</l>
            <l n="182">Numinis et Diuum reuerentia frangeret aestus.</l>
            <l n="183">Ast alii, simul ac uitium tentare medullas</l>
            <milestone unit="page"/>
            <l n="184">
               <sic>Caeperat</sic>, in rigidos nudato corpore uepres</l>
            <l n="185">Prosiluere, luemque pio extinxere cruore.</l>
            <l n="186">Nonnulli, ut stimulos blandi sensere furoris,</l>
            <l n="187">Threicio <sic>bachante</sic> sub interlunia uento,</l>
            <l n="188">Cum riget omnis humus, detractis uestibus artus</l>
            <l n="189">In gelida collo tenus immersere palude,</l>
            <l n="190">Et propriis uenerem suffocauere sub undis.</l>
            <l n="191">Sunt qui florentes, queis forma inimica nocebat,</l>
            <l n="192">Corrupere genas macie, et pallentibus umbris,</l>
            <l n="193">Aut pulcros texere nigra fuligine uultus,</l>
            <l n="194">Quique ausi ferro infidos lacerare lepores,</l>
            <l n="195">Mentis uirgineum decorarunt sanguine florem.</l>
            <l n="196">Sunt quoque qui teneram, officio cogente, puellam</l>
            <l n="197">Affati, fortem, ceu quondam Scaeuola, flammis</l>
            <l n="198">Iniecere manum, dolor ut siccaret amoris</l>
            <l n="199">Illiciti fontem. Vulcanum Erycina nocentem</l>
            <l n="200">Tunc sensit, plusquam Herculeis tunc Hydra fauillis</l>
            <l n="201">Extirpata momordit humum, et per uulnera uictor</l>
            <l n="202">Incestos castis domuit pudor ignibus ignes.</l>
            <l n="203">At multos timor, et niueae constantia mentis</l>
            <l n="204">Urbibus abductos inter spelaea ferarum</l>
            <l n="205">Occuluit, quibus herba dapes, et dura cubile</l>
            <l n="206">Suppeditabat humus, nec egentibus ora fouebat</l>
            <milestone unit="page"/>
            <l n="207">Aut ceres, aut liquor exiguus rorantis Iacchi:</l>
            <l n="208">Quippe sitim puro gaudentes fallere rivo,</l>
            <l n="209">Et raptim carpto uitam traducere uictu,</l>
            <l n="210">Ac tenuem Joue sub gelido libare soporem,</l>
            <l n="211">Mentem exercebant, Coeloque animoque fruentes</l>
            <l n="212">Omne rebellantis vitium ab radice secabant</l>
            <l n="213">Corporis, inque ipso iugulabant fomite pestem</l>
            <l n="214">Matris Acidaliae, cui pabula sufficit Euan,</l>
            <l n="215">Argutaeque dapes, et inertis culcita lecti.</l>
            <l n="216">Ast illam labor, et rigidi patientia Coeli,</l>
            <l n="217">Insomnes oculi, quaesiti sponte dolores,</l>
            <l n="218">Et sitis, et macies et pallida frangit egestas.</l>
            <l n="219">Ergo inopes vario subigebant membra labore</l>
            <l n="220">Magnanimi Heroes. Poenarum nomina mille,</l>
            <l n="221">Mille nocendi artes aderant. Pars rupis obesae</l>
            <l n="222">Imbribus obiecto uitam damnauerat antro,</l>
            <l n="223">Tuta inter latebras tantum arbitrata pudoris</l>
            <l n="224">Luce, pars Libycis exusta caloribus, atram</l>
            <l n="225">Sole <sic>subardenti</sic> contraxit corpore noctem</l>
            <l n="226">Nigra genis, et nigra humero, sed candida corde.</l>
            <l n="227">Hi sibi sub trunco sedem fixere cauatae</l>
            <l n="228">Arboris, hos tumuli, simulacraque luce carentes</l>
            <l n="229">Excepere, procul patriis Antonius ingens</l>
            <milestone unit="page"/>
            <l n="230">Sedibus undantes Libyae transmittit arenas,</l>
            <l n="231">Semiuiroque uiam monstrante allabitur antro</l>
            <l n="232">
               <sic>Syluicolae</sic> Pauli, quem non virtutis egentem</l>
            <l n="233">Incorrupta fides, caecique cupidinis horror</l>
            <l n="234">Impulit in rupes, uicenaque lustra latentem</l>
            <l n="235">Monte sub abrupto glacie durauit, et aestu.</l>
            <l n="236">At premit excelsi fastigia summa cylindri</l>
            <l n="237">Immotus Simeon, nudos aquilonibus artus</l>
            <l n="238">Obiciens, et nec fontem, nec pabula captat,</l>
            <l n="239">Dum cupidam parcit Coeli dulcedine mentem.</l>
            <l n="240">Facundum quoque castus amor Stridonis alumnum</l>
            <l n="241">Rupibus affixit <sic>Bethleis</sic>, publica postquam</l>
            <l n="242">Magnum <sic>aclamauit</sic> Romani pompa theatri</l>
            <l n="243">Praeceptorem orbis; sed quamvis arida nudus</l>
            <l n="244">Tunderet ossa lapis, rugosaque corpore toto</l>
            <l n="245">Horreret macies, blandis tamen improba spectris</l>
            <l n="246">Romulei luxus mentem turbabat imago,</l>
            <l n="247">Nec nisi <sic>palladio</sic> concessit fracta labore.</l>
            <l n="248">Sed nisi te superi stimulauerit aura Fauoni,</l>
            <l n="249">Et mentem vigor omnipotens afflarit Olympi,</l>
            <l n="250">Non tibi montanos suadebo habitare recessus.</l>
            <l n="251">Saepe etenim tristes niueis nocuere latebrae</l>
            <l n="252">Mentibus, irrepsitque lues ignobilis oci,</l>
            <milestone unit="page"/>
            <l n="253">Nulla ubi sunt laudis certamina, nulla Minervae.</l>
            <l n="254">Urbibus in mediis populique in luce frequentis</l>
            <l n="255">Secum habitare pudor nouit, sedemque quietam</l>
            <l n="256">Ignotus reperit sub noti limine tecti.</l>
            <l n="257">Nonne vides, ut sub gradibus celare paternis</l>
            <l n="258">Post longum patriae exilium se perstat Alexis,</l>
            <l n="259">Coniugis ut uultus, et lumina cara parentum</l>
            <l n="260">Ancipiti fallat cultuque habituque perustus</l>
            <l n="261">Solibus, aeger, inops, quantum heu mutatus ab illo</l>
            <l n="262">Qui tenerum viridi vincebat Nirea forma,</l>
            <l n="263">Ora aliena suis cum suspendebat ocellis.</l>
            <l n="264">Interea crebris plangentes pectora palmis</l>
            <l n="265">Crudelem coniux, crudelem mater Alexim,</l>
            <l n="266">Longaeuusque uocat genitor, fletuque rigentes</l>
            <l n="267">Euincunt cautes. Plorantibus assonat omnis</l>
            <l n="268">Mauortis tellus, flerunt <sic>capitolia</sic> alta,</l>
            <l n="269">Formosae uitreis fleuerunt Naiades undis,</l>
            <l n="270">Emisitque cauo gemitum <sic>Tyberinus</sic> ab alueo.</l>
            <l n="271">Nec tamen aut lachrymis, aut flectitur ille querelis,</l>
            <l n="272">Certus nulli hominum sua prodere nomina, donec</l>
            <l n="273">Frigida mors graciles anima secreuerit artus:</l>
            <l n="274">Tantus amor sua corda suis cruciare <sic>hymeneis</sic>.</l>
            <l n="275">Rara pudicitiae sunt haec miracula; nullus</l>
            <milestone unit="page"/>
            <l n="276">Hic tamen illicitae vapor intercedere taedae,</l>
            <l n="277">Insidiae poterant nullae: procul abfuit hostis:</l>
            <l n="278">Casta domus, castae fuerant materque sororque</l>
            <l n="279">Ipsaque castum oculis uxor spirabat amorem.</l>
            <l n="280">Quid si proiecti <sic>Syren</sic> tibi bella pudoris</l>
            <l n="281">Collecto moueat <sic>Phlegetonte</sic>, omnemque leporum,</l>
            <l n="282">Turbam, omnes blandae Cythereidos explicet artes,</l>
            <l n="283">Et nusquam pateat fuga? Tunc heu triste subibis</l>
            <l n="284">Discrimen; tamen aude animis: immota uoluntas</l>
            <l n="285">Dum perstet, dabit arma pudor. De culmine recti</l>
            <l n="286">Nemo cadit, nisi quem deturbat mobile mentis</l>
            <l n="287">Arbitrium, inuitumque nequit mordere uoluptas.</l>
            <l n="288">Ars ubi nulla fuit, tamen artem castus Aquinas</l>
            <l n="289">Inuenit Veneris iugulandae uecte tenaci</l>
            <l n="290">Obductus carcer fugiendi obstruxerat omnem</l>
            <l n="291">Spemque aditumque, cupidines cum perdita luxu,</l>
            <l n="292">Et <sic>stygiis</sic> imbuta dolis sine fronte puella</l>
            <l n="293">Constitit improuisa oculis. Exterrita uirtus</l>
            <l n="294">Quae casus dedit arma rapit: dedit ignea casus</l>
            <l n="295">Arma: ignem rapit, et flagrantis uerbere torris</l>
            <l n="296">Pellit feminea latitantem fronte Megaeram.</l>
            <l n="297">At tibi captiuas holoserica uincula palmas,</l>
            <l n="298">Heu stringunt tibi uincla pedes, uiolentaque mollis</l>
            <milestone unit="page"/>
            <l n="299">
               <sic>Niceta</sic> generose tori te stramina mulcent.</l>
            <l n="300">Deliciis pugnat pietate ferocior hostis,</l>
            <l n="301">Dum tibi delicium vult extorquere pudoris.</l>
            <l n="302">Is locus insidiis; quâ se mitissima tellus</l>
            <l n="303">Induit in florem, legitur. conspirat amoeni</l>
            <l n="304">In tua damna puer proles pulcherrima ueris.</l>
            <l n="305">Ipsa ligustra tuo candent inimica ligustro,</l>
            <l n="306">Et rosa uirgineo rubet insidiosa rubori.</l>
            <l n="307">Muscosi fontes, lambentes gramina riui,</l>
            <l n="308">Et cedrus, et quaecunque comis felicibus arbor</l>
            <l n="309">Luxuriat, nemorumque oculis gratissimus horror,</l>
            <l n="310">Et volucrum dulces animae, gemitusque canori</l>
            <l n="311">Nympharum choreeque leues, uultusque proterui</l>
            <l n="312">Heu coniuratis tibi lene leporibus urgent</l>
            <l n="313">Tormentum. Si cantat olor, si Thracia pellex</l>
            <l n="314">Dulce gemit uiridis pendens de uertice Rami,</l>
            <l n="315">In tua fundit olor ferale pericula murmur,</l>
            <l n="316">Et sortis Philomela suae tibi triste minatur</l>
            <l n="317">Dedecus, arguto si sibilat aura susurro,</l>
            <l n="318">Aura tuo iuuenis non sibilat aequa pudori.</l>
            <l n="319">Omnia circaeis te blandimenta uenenis</l>
            <l n="320">Oblita circumstant. Sed mens adamantina nullis</l>
            <l n="321">Flectitur illecebris. Iam proelia cominus hostis</l>
            <milestone unit="page"/>
            <l n="322">Admouet. E medio <sic>perfrictae</sic> foemina frontis</l>
            <l n="323">Agmine ludentum erumpit, fusisque lacertis</l>
            <l n="324">Te petit inuiolate pudor, tibi uipera pestem</l>
            <l n="325">Fronte, superciliis, oculisque intentat, et ore,</l>
            <l n="326">In te totum <sic>Aheronta</sic> uomit, mentisque pudicae</l>
            <l n="327">Arietat intactam repetitis fraudibus arcem.</l>
            <l n="328">Quis tibi tunc animus? Manibus <sic>bombicina</sic> telum</l>
            <l n="329">Vincla negant, pedibusque fugam. Iam te premit hostis</l>
            <l n="330">Undique iam uictor resonat Paeana tyrannus.</l>
            <l n="331">O male concepti spes intercisa triumphi!</l>
            <l n="332">Nicetas captus, uinctus, resupinus, inermis</l>
            <l n="333">Pugnat, uincit adhuc: linguam, quae libera uinclis</l>
            <l n="334">Sola fuit, linguam generoso dente recisam</l>
            <l n="335">Vibrat in obstantem furiam frustoque diserto</l>
            <l n="336">Imprimit infamem scelerata in frontem lituram,</l>
            <l n="337">Et foedum euadit non turpi uulnere uulnus:</l>
            <l n="338">Usque adeo nunquam sine telo est casta uoluntas.</l>
            <l n="339">Audax praecipitem quandoque e <sic>menibus</sic> altis</l>
            <l n="340">Emisit saltum pudor, et discrimine vitae</l>
            <l n="341">Discrimen trepidi sine labe redemit honoris.</l>
            <l n="342">Ipse ego, quâ Ausoniam gaudentis oloribus Arni</l>
            <l n="343">Caerulei latices lento mordent argento</l>
            <l n="344">Insignem uidi iuuenem, cui forma pudorem</l>
            <milestone unit="page"/>
            <l n="345">Ornabat, formamque pudor, roseisque fluebant</l>
            <l n="346">Mella labris apibus deducta, insignia gentis</l>
            <l n="347">Quae fuerant, sed melle suo pretiosior olli</l>
            <l n="348">Lac erat, intacti quo candent lilia cordis.</l>
            <l n="349">Illum omnes generumque sibi, sponsumque puellis</l>
            <l n="350">Optauere suis generoso e sanguine matres,</l>
            <l n="351">Omnes hinc pulchros suspirauere nepotes.</l>
            <l n="352">Auersus Cypriam tamen, et quoscunque <sic>hymeneos</sic>,</l>
            <l n="353">Iam dudum ille suos Coelo sacrarat amores,</l>
            <l n="354">Propositique tenax matrum irrita uota fefellit.</l>
            <l n="355">Indignata suas deludi Amathuntia flammas</l>
            <l n="356">Artificem immisit scelerum artificemque leporum</l>
            <l n="357">In iuuenis conclaue lupam, et ne poste pateret</l>
            <l n="358">Effugium, ualuas uinclis obduxit ahenis.</l>
            <l n="359">Concussit subiti facies inopina pericli</l>
            <l n="360">Insuetum trepidare animum, fugitque repente</l>
            <l n="361">Mutatus pallore rubor; tamen omnia lustrat</l>
            <l n="362">Virginitas captiua, locum si forte saluti</l>
            <l n="363">Inveniat: sperare vetat timor: utile tandem</l>
            <l n="364">Consilium reperit spes obluctata timori</l>
            <l n="365">Sed plenum ancipiti discrimine. Pariete summo</l>
            <l n="366">Lucem aditus tecto paruus dabat; inde deorsum</l>
            <l n="367">Lapsus erat praeceps, et plurima mortis imago.</l>
            <milestone unit="page"/>
            <l n="368">Hac placet effugium, capitis nec cura retardat.</l>
            <l n="369">Imminet hinc vitae discrimen, at inde pudoris.</l>
            <l n="370">Qualis eques tergo instantem dum cominus hostem</l>
            <l n="371">Cernit equo celeri fugiens, si forte profundae</l>
            <l n="372">Atque hinc hostilis furor, hinc deterreat atrox</l>
            <l n="373">Caeptum rumpat iter sinuosa uorago cauernae</l>
            <l n="374">Abscissae in partes geminas telluris hiatus,</l>
            <l n="375">Impauidus non sistit equum, sed uoce minaci</l>
            <l n="376">Increpitat cunctantem, et per discrimen apertum</l>
            <l n="377">Urget in adversum latus, horrendumque patentem,</l>
            <l n="378">Iamque uoraturam transmittit praepete fossam</l>
            <l n="379">Quadrupedis saltu, mortemque euadit, et hostem:</l>
            <l n="380">Non aliter, postquam hinc uitam, hinc trepidare pudorem</l>
            <l n="381">Obsessus uidit iuuenis, dulcedine uitae</l>
            <l n="382">Post habita niueo, quod alebat corde, ligustro,</l>
            <l n="383">Expedit effugium saltu, et sine uulnere uictor</l>
            <l n="384">Immortale refert geminato ex hoste trophaeum.</l>
            <l n="385">I nunc tolle fugam fraus inuida, claude pudorem;</l>
            <l n="386">Inueniet per aperta uiam discrimina mortis,</l>
            <l n="387">Aëra per uacuum fugiet. Dabit ardor honesti</l>
            <l n="388">Pennas, cui <sic>nichil</sic> est nisi culpae infamia, clausum.</l>
            <l n="389">At tibi macte animis puber pro talibus ausis,</l>
            <l n="390">Pro uirtute noua, si mens praesaga futuri est</l>
            <l n="391">Vatibus, aeternam <sic>Phebi</sic> de fronde <choice>
                  <orig resp="scriba"> coronam</orig>
                  <corr resp="scriba"> corollam</corr>
               </choice>,</l>
            <milestone unit="page"/>
            <l n="392">Augustae mox tergeminum diadema tiarae</l>
            <l n="393">Sidera portendunt. Nascentur mellea terris</l>
            <l n="394">Saecula, cum summo <sic>uaticani</sic> uertice triplex,</l>
            <l n="395">Mellificabit apis. Neve unquam gloria magni</l>
            <l n="396">Deficiat generis, uiuasque in stirpe, superstes,</l>
            <l n="397">Post tua purpurei regnabunt fata nepotes,</l>
            <l n="398">Virgineique iterum reuocabunt tempora mellis.</l>
            <l n="399">Sic pia magnanimum compensant astra pudorem</l>
         </div>
         <closer>
            <del>Superest secunda pars primi libri</del>
         </closer>
      </body>
   </text>
</TEI>
