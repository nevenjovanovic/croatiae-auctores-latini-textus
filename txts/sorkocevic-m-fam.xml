<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="sorkocevic-m-fam">
         <titleStmt>
            <title>De illustribus familiis quae hodie Rhacusae exstant, versio electronica</title>
            <author ref="sorko02">
               <persName xml:lang="hr">Sorkočević, Miho</persName>
               <date>1739-1796</date>
            </author>
            <author ref="#alienus-croala.publika.malinius.01">
               <persName xml:lang="lat" type="croala" ref="croala.publika.malinius.01">Malinius Sandecensis, Gasparus</persName>
            </author>
            <author ref="#alienus-croala.publika.assirelli.01">
               <persName xml:lang="it" ref="croala.publika.assirelli.01" type="croala">Asirelli, Pierfilippo</persName>, Secretarius
                    Florentinus, la Rocca di San Casciano.</author>
            <author ref="#alienus-viaf17382014">
               <persName xml:lang="it" type="viaf" ref="17382014">Fortis, Alberto</persName>
            </author>
            <author ref="#alienus-viaf39470442">
               <persName xml:lang="it" type="viaf" ref="39470442">Marullo, Michelle</persName>
            </author>
            <editor key="sorko02">
               <persName>
                  <ref xml:lang="hr">Miho Sorkočević</ref>
               </persName>
               <date>1739-1796</date>
            </editor>
            <respStmt>
               <resp>Editionem electronicam curavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>Digitalizat izvornog izdanja (1790)
                </edition>
         </editionStmt>
         <extent ana="C">Mg:C 121 versus, verborum 3295</extent>
         <publicationStmt>
            <p>Elektronska verzija: Digitalizacija hrvatskih latinista, znanstveni
                    projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
                    Hrvatska.  <date>prosinca 2009</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <biblStruct>
               <monogr>
                  <author>Didak Pir</author>
                  <title>De illustribus familiis, quae hodie Rhacusae exstant. Elegia </title>
                  <imprint>
                     <pubPlace>Ragusii </pubPlace>
                     <publisher>s. n.</publisher>
                     <date>1790</date>
                  </imprint>
               </monogr>
               <note>Reference: Koerbler. Život i rad Didaka Pira, pag. 5.</note>
               <note type="other">Xb * Jurić. Scriptores</note>
            </biblStruct>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1790" period="17xx_3_third">1790</date>
         </creation>
         <textClass>
            <keywords scheme="typus">
               <term>poesis</term>
               <term>paratextus prosaici</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1751-1800</term>
            </keywords>
            <keywords scheme="genre">
               <term>poesis - carmen</term>
               <term>poesis - elegia</term>
               <term>poesis - epigramma</term>
               <term>prosa oratio - tractatus</term>
               <term>prosa oratio - commentarius</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date when="2012-08-30">2012-08-30</date>
                Izostavljeni tekstovi Didaka Pira; uputnica na njegovu datoteku.
            </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date when="2010-12-17">2010-12-17</date>
                Premjestio elegiju Vetranoviću, Asirellija i Mallinija u glavno tijelo datoteke. Dotjerao imena autora (latinski prvo).
            </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date when="2009-12-30">2009-12-30</date>
                TEI zaglavlje i formatiranje.
            </change>
      </revisionDesc>
   </teiHeader>
   <text>
      <milestone unit="page" n="35"/>
      <body>
         <div type="poesis-elegia" met="elegiacum">
            <head>DE ILLUSTRIBUS FAMILIIS, QUAE RHACUSAE EXTANT AD AMPLISSIMUM SENATUM DIDACI
                    PYRRHI. (****) ELEGIA.</head>
            <ab>
               <ptr type="croala-datoteka" target="didacus-p-cato.xml"/>
            </ab>
         </div>
         <div type="poesis-elegia" met="elegiacum" xml:id="dp-mv">
            <head>Michaeli Mensio Senatori gravissimo et aerarii IV. viro in Mauri Vetrani
                    Poetae Illyrici obitu.</head>
            <ab>
               <ptr type="croala-datoteka" target="didacus-p-cato.xml"/>
            </ab>
         </div>
         <div type="poesis-epigramma" xml:id="gaspmal-dp" met="elegiacum">
            <head>Gaspari Malinii Sandecensis de laudibus Didaci Pyrrhi</head>
            <l n="1">Quam sit amoena situ, quam splendida civibus amplis,</l>
            <l n="2" met="pentameter">Quamque potens armis, quamque Rhacusa toga;</l>
            <l n="3">Egregio vates hic monstrat carmine Pyrrhus,</l>
            <l n="4" met="pentameter">Pyrrhus Apollineae gloria magna lyrae.</l>
            <l n="5">Haec Veneto nuper vulgata encomia praelo,</l>
            <l n="6" met="pentameter">Natalis Craci nunc dat in urbe legi.</l>
            <l n="7">Prima igitur Pyrrho debetur gratia, Thomae</l>
            <l n="8" met="pentameter">Altera, pars hinc est laudis utrique sua.</l>
         </div>
         <div type="poesis-epigramma" xml:id="asirel-rag" met="elegiacum">
            <head>
               <add resp="#NJ">Illustrissimis Dominis Ragusiae, Petrus Philippus Asirellus, 
                    Secretarius Florentinus. 
                    <abbr>S. P. D.</abbr>, <date>1578</date>
               </add>
            </head>
            <l n="1">Hic mare dat scopulos, salebrosaque litora circum,</l>
            <l n="2" met="pentameter">Urbsque sub immani libera monte jacet.</l>
            <l n="3">Orbe suum toto pandit Rhacusia nomen,</l>
            <l n="4" met="pentameter">Integra quod nullo laesa pudore manet.</l>
            <l n="5">Haec habet innumeras naves in gurgite vasto:</l>
            <l n="6" met="pentameter">Quaelibet huc auro pondus adaucta vehit.</l>
            <l n="7">Et sibi quae tellus prohibet, Neptunus aquarum</l>
            <l n="8" met="pentameter">Arva dedit multo fertiliora Deus.</l>
            <milestone unit="page" n="71"/>
            <l n="9">Haec juvat externos dapibus conferta superbis,</l>
            <l n="10" met="pentameter">Aereque dat dignis munera digna suo.</l>
            <l n="11">Moribus ac animo secum Florentia compar,</l>
            <l n="12" met="pentameter">Diligit ac civem civis amore pari.</l>
            <l n="13">Vive memor doni Divum Rhacusia felix,</l>
            <l n="14" met="pentameter">Atque mei semper candida vive memor.</l>
         </div>
         <div type="notes">
            <head>NOTAE, AC SUPPLEMENTA.</head>
            <pb n="nts"/>
            <milestone unit="page" n="65"/>
            <note xml:id="nxxxx" place="foot" target="refxxxx" resp="Author">(****) Didacus
                    Pyrrhus, vel ut alii malunt Flavius Jacobus Lusitanus, Eborensis, humanitatis
                    atque eloquentiae Rhacusae publicus professor; floruit Sec. XVI. Plurima ejus
                    latina opera habentur impressa Venetiis an 1596 apud Felicem Valgrisium;
                        <milestone unit="page" n="66"/> quaedam adhuc sunt inedita; ex omnibus
                    aperte colligitur, quam eximius fuerit poeta: sed praecipue id apparet ex tribus
                    elegiarum libris ad Dominicum Slataricchium Rhacusanum Patavinae scholae
                    rectorem; hi nuper inventi sunt in aedibus Nobilium de Georgiis, quorum cura
                    brevi in lucem prodibunt; sunt enim venustissimi, et germanum Tibulli stylum
                    praeseferunt. Suavissimis moribus, et ad amicitiam comparandam aptissimis fuit;
                    nihilominus acerbe in Lusitania fuit vexatus a saevissimis inquisitoribus
                    illorum temporum Melio, et Parede, quorum meminit in quadam Elegia Rhacusae
                    scripta. <quote>
                  <l>Quidquid erit, manes descendam liber ad imos,</l>
                  <l>Stet mihi libertas morte redempta mea;</l>
                  <l>Dis invise Meli, et Melio mage saeve Paredes,</l>
                  <l>Nil vobis in me jam modo juris erit.</l>
               </quote>
            </note>
            <note xml:id="ng" place="foot" target="refg" resp="Author">(g) In quodam carmine Aelii Lampridii P. L. de patriae suae
                        laudibus, poeta queritur de antiquis scriptoribus, quod pauca de Illyrica
                        Epidauro tradiderint; deinde dicit Epidaurum eversam a Saracenis, postremo
                        Rhacusanas patricias gentes enumerat. Id forsitan Didaco Pyrrho occasionem
                        praebuit idem argumentum alio modo pertractandi. Aelii versus non sunt
                        prorsus inelegantes, sed ut verum fatear omnis catalogus quamquam ad metros
                        redigatur, praecipue si longus est, jure suo taedium ac satietatem
                        lectoribus affert. Testis est ipsius Homeri navium enumeratio. En Aelii
                        versus. <quote>
                  <l>Atque adeo Proceres aliquos numerare juvabit,</l>
                  <l>Quos cladi superesse libet, mihi crede, futuros</l>
                  <l>Solamen tibi grande: tuo nam sanguine proles</l>
                  <l>Gotia, Gondoleumque genus, Gradiique manebunt,</l>
                  <l>Bonda, Benessa, Boni, Cervinorumque propago,</l>
                  <l>Mentia progenies, Putei, clarique Georgi,</l>
                  <l>Calisti, et Sorgi celebres, et Aranea proles,</l>
                  <l>Et Zamana domus, Crucii, dictique Bobales,</l>
                  <l>Buccinolum, Restique genus, Palmottaque; gensque</l>
                  <l>Volcia, Luccarei, Lucae, Sarracha, Basellus,</l>
                  <milestone unit="page" n="67"/>
                  <l>Et Martinusia cum gente Cabusius, et vos</l>
                  <l>Bucchia, Malasconae, Proculi, Binciola, Ghetalde,</l>
                  <l>Et cum Theodosiis Prothanelli <abbr>etc.</abbr>
                  </l>
               </quote>
            </note>
            <note xml:id="nh" place="foot" target="refh" resp="Author">(h) Epirum in tertio
                        Europae sinu ponit Plinius et addit: omnis Graeciae fabulositas, sicut
                        literarum claritas ex hoc primum sinu effulsit. Incipit autem Epirus a
                        Celidno flumine, et definit in Acheloo, qui ab Achaja eam separat: Jonium
                        mare ad meridiem; Macedoniae partem, et Pindum montem ad septemtriones
                        habet. Populi jam in eo clari fuere Molossi Jovis Dodonaei oraculo
                        nobilitati; Dryopes; Chaones; Thesprotii, quorum Buthrotum, Pyrrhi Regia;
                        Cassiopaei; Acarnanes, quorum oppidum Ambracia, Aeacidarum Regia; unde
                        Ambracius sinus, quo nihil in Epiro nobilius. Hinc Sorgorum gentem Rhacusam
                        esse advectam, plurima et certa habentur indicia, quae inficiari absurdum
                        est: sed Didacus Pyrrhus, dum eos duris temporibus adventasse dicit, causam
                        etiam innuere videtur, ob quam adsciti in Patriciorum ordinem a prima et
                        veteri origine esse dicuntur. Fama est enim, quum Rhacusa quondam
                        incredibili ac repentina fame premeretur, humanitatis atque amicitiae
                        stimulis permotos in urbem magnam frumenti copiam ex illa specie etiam, quae
                        Holcus Sorgum dicitur onerariis navibus intulisse, idque viritim dispensasse
                        nulla alia mercede sibi proposita, quam quae in virtute sita est; huic
                        deinde accessit altera: nam Rhacusani nullos civitate nobilitateque donandos
                        potius censuerunt, quam eos, qui cives nullo sibi emolumento proposito suis
                        opibus insperato servaverant. Utinam quibus artibus civitatem nobilitatemque
                        assecuti sunt, iisdem etiam perpetuo colant!</note>
            <note xml:id="ni" place="foot" target="refi" resp="Author">(i) Primum Cracoviae
                        edita fuit haec Pyrrhi Elegia per Thomam Natalis anno 1582. deinde Venetiis
                        per Felicem Valgrisium anno 1596. ad calcem ejus Carminum. Est et tertia
                        editio ista prior item Veneta sub signo Leonis anno 1592. ubi haec Pyrrhi
                        Elegia non legitur. Omnes hae editiones modo rarissimae sunt; verum
                        Cracoviensi tantum praefixa fuit sequens Elegia <milestone unit="page" n="68"/> in obitum Mauri Vetrani, qui fuit Poetae amicissimus, et ipse
                        insignis Poeta Illyricus, et mathematicus atque astronomus, prout illa
                        tempora ferebant, non contemnendus. Sed est et alia causa, cur denuo hanc
                        elegiam exhibeamus; argumentum enim non est quale ex ejus prima fronte
                        videri possit, nam in ejus nobili ac vere poetico episodio de origine atque
                        incrementis nostrae urbis potissimum Poeta agit, quod et illius primo, et
                        huic nostro proposito optime congruit. 
                        <ptr target="#dp-mv"/>
                        Ne quid desit in hac nostra editione ex his, quae in Cracoviensi
                        inveniuntur, perpauci laboris erit duo epigrammata addere unum Gaspari
                        Malinii Sandecensis de laudibus Didaci Pyrrhi, alterum Phillipi Asirelli,
                        qui fuit a secretis Legati cujusdam Florentinae Reip. ad Turcarum
                        imperatorem, quique in eo itinere amico ac libenti animo commoratus apud nos
                        est. 
                        <ptr target="#gaspmal-dp"/>
               <ptr target="#asirel-rag"/>
                        
                         Non possum hic non indulgere
                        genio, permotus etiam argumenti similitudine, ac recordatione potissimum
                        hospitis mei quondam, atque amici suavissimi Alberti Fortis, cujus nomen pro
                        perfecto elogio est: quae enim Europae pars adeo dissita, quae non in ejus
                        laudes consentiat, quaeque illum non inter praeclara seculi ornamenta
                        adnumeret? Italia, ac Patavium ejus patria praecipue hoc viro gloriantur,
                        qui naturali philosophiae atque historiae, in qua eminet, elegantiam atque
                        vim singularem orationis adjunxit; quoties vero ad metros et ad poesin
                        animum applicuit, poeta inter eximios censeri debuit; ita ut de eo, quod in
                        antiquissimo Mercurii hymno est, liceat affirmare. "Tibi datum est scire
                        quodcumque vis". Hujus hic ego Epigramma de laudibus Rhacusae praeferendum
                        censeo, graeca anthologia dignum, quamvis ille, ut ajebat, nullos latinos
                        versus fecisset, ex quo scholis vale dixit. Operae pretium insuper puto
                        adjicere ejusdem epigrammatis Italicam versionem ad metros eximie redactam
                        ab altero veteri hospite, utrorumque amicissimo Julio Bajamontio Salonitano,
                        cujus in incerto est, ingenium ne, an mores ad alliciendos omnium animos,
                        admirationemque ei comparandam sint magis idonei? Praeter plurima, quae ipse
                        scripsit, in queis vera philosophandi methodus in praecipuis medicinae,
                        atque rei agrariae partibus perspicitur, edidit etiam data occasione versus
                        elegantissimos, et nuper Boscovichianum Elogium primum apud nos, deinde
                        Neapoli impressum, quod incredibile est quanta suavitate atque doctrina sit
                        refertum. Sed cur ego istis, ad ejus laudem, alia etiam aeque vera non
                        adjiciam? Musicae artis ipse est peritissimus, modorumque ejus artifex
                        doctissimus; nihilo <milestone unit="page" n="72"/> tamen minus inter tot
                        naturae, atque mentis bona, solus is esse videtur, qui proprii ingenii
                        amplitudinem atque vim aut ignoret, aut certe non magni pendat. <quote>
                  <floatingText>
                     <body>
                        <head>AD RHACUSAM</head>
                        <l>Terrarum decus o quotquot maris alluit unda</l>
                        <l>Illyrici eximium, dia Rhacusa vale.</l>
                        <l>Abstrahit invitum vis me hinc fati aspera; at intra</l>
                        <l>Moenia sacra urbis cor manet atque anima;</l>
                        <l>Qua sanctae amtiquum referunt Lacedaemona leges,</l>
                        <l>Qua degunt charites Atticae, et ingenium.</l>
                        <l>O utinam amplexes reducem me olim; ac mea demum</l>
                        <l>Ossa tuo condas, libera terra, sinu!</l>
                     </body>
                  </floatingText>
                  <floatingText xml:lang="it">
                     <body>
                        <head>TRADUZIONE.</head>
                        <l>Onor d' ogni altra terra, a cui s' arresta</l>
                        <l>Il mare Illirio, alma Ragusa, addio;</l>
                        <l>Da te mi svelle, oime, malgrado mio</l>
                        <l>Dell' avverso destin forza funesta.</l>
                        <l>Ma fra le sacre tue mura sen resta</l>
                        <l>Ogni mio giusto affetto, ogni desio,</l>
                        <l>Se per le sante leggi tue vegg' io</l>
                        <l>Che il cenere di Sparta in te si desta.</l>
                        <l>In mezzo alle tue Donne onesto regno</l>
                        <l>Poser le grazie, ed entro al tuo confine</l>
                        <l>Bel rifugio trovo l' Attico ingegno.</l>
                        <l>Deh concedano a me fausti gli Dei,</l>
                        <l>Che rivederti io possa, e ch' abbian fine</l>
                        <l>Nel tuo libero seno i giorni mei!</l>
                     </body>
                  </floatingText>
               </quote> Priusquam hujus collectanei operis terminum, cui jam proximus sum,
                        pertingam; nam optimum consilium est paulum jejuno potius, quam nimis
                        expleto stomacho recedere; ferculum adhuc unum apponam, quod delicatiori
                        palato praeditis probari ut spero maxime debet. Quum enim nuper in
                        bibliotheca domi antiquum quemdam codicem, quem Florentiae societas Colubris
                            <milestone unit="page" n="73"/> impressit ann. 1497. ad manus haberem,
                        in eoque, ut usus fuit illorum temporum, plurima in unum volumen
                        coagmentare, praeter C. Val. Flacci Argonautica, M. Antonii ex Plutarcho
                        vitam, et Nicolai Feretti Foroliviensis praecepta rhetorices, Hymnos etiam
                        et Epigrammata Marulli invenissem, delectatione legendi captus in quartum
                        hujus poetae librum incidi, in quo solemnis ejus hymnus habetur de laudibus
                        Rhacusae, qui, ni fallor, vim spirat antiquorum Graeciae poetarum. Calor
                        etiam in eo aperte dignoscitur, ille quidem, qui ex grato et beneficiis
                        obstricto animo originem certe ducit; fuit enim Marullus post captam a
                        Mahomete II Constantinopolim ann. 1453. una cum Joanne Lascari, Demetrio
                        Calcondila, Emmanuele Marullo, Paulo Tarchaniota, et Theodoro Spandugino
                        perhumaniter a Rhacusanis exceptus: hic illustrium virorum chorus antequam
                        quicquam vellet a Senatu, domum, pecunias, et necessaria ad prosequendum
                        iter in Italiam obtinuit: properabant enim ad magnificum illum Laurentium
                        Medices, cujus fortuna et virtus universum pene orbem pervaserant. Sed ut ad
                        propositum revertar, en hic de quo agitur Michaelis Tarchaniotae Marulli
                        Constantinopolitani de laudibus Rhacusae 
                        <quote>
                  <floatingText>
                     <body>
                        <head>HYMNUS.</head>
                        <lg>
                           <l>Rhacusa multis gens Epidauria,</l>
                           <l>Sicana pubes pluribus; at mihi,</l>
                           <l>Ut nomen incertum genusque,</l>
                           <l>Grande soli decus urbiumque,</l>
                        </lg>
                        <lg>
                           <l>Quascunque longus subluit Adria,</l>
                           <l>Quo te merentem carmine prosequar</l>
                           <l>Non falsus, aut somno petita</l>
                           <l>Materia sine teste inani?</l>
                        </lg>
                        <lg>
                           <l>Amica quondam dulcis, ubi puer</l>
                           <l>Primas querelas, et miseri exili</l>
                           <l>Lamenta, de tristi profudi</l>
                           <l>Pectore non inimicus hospes.</l>
                        </lg>
                        <milestone unit="page" n="74"/>
                        <lg>
                           <l>Hinc me locorum vis rapit aspera</l>
                           <l>Evicta cultu, saxaque mollibus</l>
                           <l>Servire Phaeacum viretis</l>
                           <l>Jussa virum docili labore;</l>
                        </lg>
                        <lg>
                           <l>Et cuncta cressa vite nitentia,</l>
                           <l>Qua longa Sercus brachia porrigit</l>
                           <l>Objectus hibernis pruinis,</l>
                           <l>Et boream populis tuetur.</l>
                        </lg>
                        <lg>
                           <l>Hinc tuta passim sponte deum freta:</l>
                           <l>Litusque fretum portubus, et bonis</l>
                           <l>Gens laeta convectis utroque</l>
                           <l>Limine flammiferentis astri.</l>
                        </lg>
                        <lg>
                           <l>Hinc ipsa muro moenia duplici</l>
                           <l>Educta coelo; pars licet altera</l>
                           <l>Natura, et abrupti superbit</l>
                           <l>Rupibus aeriis profundi:</l>
                        </lg>
                        <lg>
                           <l>Complexa portus mole Cyclopea,</l>
                           <l>Urbisque quantas divitias neque</l>
                           <l>Mater syracusae tulere,</l>
                           <l>Nec gemino mare dives Isthmos.</l>
                        </lg>
                        <lg>
                           <l>Etsi ista (quamquam maxima, nec nisi</l>
                           <l>Concessa raris munere coelitum)</l>
                           <l>Virtutis et laudum tuarum </l>
                           <l>Vera loqui quota pars volenti!</l>
                        </lg>
                        <lg>
                           <l>Quum morem et urbis saepe animo sacra</l>
                           <l>Tot jura mecum cogito, quum decus,</l>
                           <l>Pulchramque libertatem avorum</l>
                           <l>Perpetua serie retentam,</l>
                        </lg>
                        <lg>
                           <l>Interque Turcas, et Venetum asperum,</l>
                           <l>Et inquietae regna Neapolis,</l>
                           <l>Vix qualis aetneo profundo</l>
                           <l>Unda freti natat aestuosi.</l>
                        </lg>
                        <lg>
                           <l>Heu! quae suetum nec patitur jugum,</l>
                           <l>Nec, si carendum sit, ferat otium,</l>
                           <milestone unit="page" n="75"/>
                           <l>Incerta votorum, suisque</l>
                           <l>Exitio toties futura.</l>
                        </lg>
                        <lg>
                           <l>Nam quae remotis usque adeo jacet</l>
                           <l>Gens ulla terris? quod mare tam procul</l>
                           <l>Ignotum acerbis Appulorum</l>
                           <l>Exiliis, Calabrumque cladi?</l>
                        </lg>
                        <lg>
                           <l>Non his beati quaeritur artibus</l>
                           <l>Quies Honesti, non bona strenuae</l>
                           <l>Virtutis: et frugi parata</l>
                           <l>Regna domi, populique pace.</l>
                        </lg>
                        <lg>
                           <l>Sed haec silenti non patiens amor:</l>
                           <l>Tu vero captis artibus optima</l>
                           <l>Rem auge, decusque; et nationum,</l>
                           <l>Ut merita es, caput usque vive.</l>
                        </lg>
                     </body>
                  </floatingText>
               </quote> Quod hucusque diligenter attuli, haud prorsus inutile futurum huic
                        parvi operis instituto putavi; utrum me mea haec fallat opinio, sincerum
                        attenti lectoris judicium indicabit; sed si ille unquam procliviori animo ad
                        favendum erit, prius velim intelligat, cui aliqua habenda sit gratia. Haec
                        et habenda, et referenda a me est <abbr>Cl. V.</abbr> Georgio Ferrich concivi meo, a quo
                        scire atque ediscere plurima potui ex iis praecipue, quae minus obvia, et ad
                        lectoris mentem forsitan interdum alliciendam idonea reperirentur. Cur enim
                        dissimulem bona, quae mihi ab hujus viri consuetudine promanant? Hic mentem
                        lectissima eruditione instruit, hic animum molestissimis curis defatigatum
                        ad leniora traducit; neque id suavitate tantum, quae ex ejus aptissimo
                        sermone percipitur, sed et dulcedine atque concentu latini carminis, in quo
                        maxime eminet. Quum enim ille se musis potissimum tradidisset, videntur hae
                        Sacerdoti suo opportunis omnibus disciplinis instructo ad earum sacra
                        recolenda intimos aditus reclusisse. Multis hoc, sed praecipue illis quidem
                        patet (quod mihi interdum usu venire laetor) queis modestissimus Poeta
                        confertas, ut ita dicam, e lectissimis Parnassi floribus corollas deferre,
                        atque in sinum reponere gaudet. Sed brevi in <milestone unit="page" n="76"/>
                        lucem prodibit meditatum, et ad unguem redactum ab eo opus, quod
                        cumulatissime hoc meum de illo judicium omnibus, ut credo, comprobabit.
                        Exegit enim poeticam versionem latinis metris omni eorum varietate ac
                        suavitate adhibita, a pluribus adhuc tentatam, a nullo vere ad optatam metam
                        perductam, nisi (ut puto) Italica lingua ab elegantissimo Xaverio Mattei;
                        versionem inquam poetae illius divini, quo nemo neque antiquior, neque
                        sublimior, et qui certe afflatus a numine videri omnibus, credi autem atque
                        affirmari nonnisi a suis, atque a christianis debet, Davidem, ut patet,
                        intelligo, cujus iste noster psalmos omnes sic reddidit, ut religiose
                        servata idearum pene dicam identitate ac serie, indolem tamen illam latinae
                        linguae, quae in veteribus poetis nos ad eorum admirationem rapit, admussim
                        expresserit. Maximus est etiam antiquitatis patriae cultor atque amator, ad
                        cujus historiam denuo condendam atque supplendam, a quocumque cui vires
                        operi, ut ipse ait, suppeterent, quamplurima monumenta domi habet ex
                        tabulariis atque arcanis autographis exscripta. Utinam istiusmodi votum
                        suscipere velit, qui et implere cumulatissime posset familiaris meus,
                        optimis disciplinis institutus, atque acri judicio praeditus, quem in
                        incerto sum, plus ne in pretio habeam, an diligam, Patricius juvenis Junius
                        de Resti: nullus enim eo ad historiam conscribendam aptior censeri debet, si
                        praecipua historici dos est, ut ne quid falsum dicere audeat, neve quid
                        verum non audeat. His accedit etiam, quod avus ejus vir egregius patriam
                        historiam exorsus est, quodque illum qui avitas virtutes superavit, hanc
                        saltem aequare par esset, atque in eodem curriculo versari. Sed ad Georgium
                        Ferrich redeo, cujus solertia ac virtus in Illyrica lingua et poesi quoque
                        enitent; in qua plurima specimina edidit, quae a nostris leguntur, quaeque
                        illis in deliciis sunt. Fateor autem, quod pudet, me, qui haec praedico,
                        aliorum potius, quam proprio judicio acquiescere debere; sero enim et summis
                        labiis Illyricas literas attigi, alibi detentus, et in diversa, non ausim
                        tamen potiora dicere, saepe <milestone unit="page" n="77"/> distractus.
                        Desiit enim jamdudum apud nos studium hujus linguae nobilissimae,
                        antiquissimae, et cujus Gesnero teste, usus est integris sexaginta
                        nationibus, quaeque ideo quartam Europae, atque aliquam Asiae partem
                        pervasit. Dum enim extera nimis curiose sectamur, nostra prave despicimus.
                        Non in eodem pretio illam habuit Carolus IV, qui in illo diplomate, quod
                        autem vocant, Romani Imperii Electoribus praescribit, ut septennes filios
                        praeter Italicam, Latinamque, Illyricam linguam doceant; non majores nostri,
                        apud quos seculo XIV, XV, et XVI praeclarissime viguit; tanta est autem
                        illorum temporum seges, ut quamplurima volumina confici possent, si modo
                        omnia heroica, drammatica, didascalica, et erotica, quae a plusquam triginta
                        poetis habentur, quaeque adhuc inedita sunt, in ordinem redigerentur. Nec
                        deessent, absit verbo invidia, qui cum Petrarcha, Tasso, Chiabrera, aliisque
                        forsitan essent comparandi. Nostra vero dialectus, quae est una ex octo
                        similibus, in quas Leibnitio teste, Illyrica lingua dispertitur, in primis
                        elegans est et copiosa, itemque loquendi formulis ad grandem et magnificam
                        orationem accomodatis abundans, neque nescio quid asperum atque hiulcum, ut
                        finitimae, auribus saltem ineruditis, ut meae sunt, sonat. Multum autem
                        locupletari poterit, et ad certissimam syntaxin Illyrica lingua adduci,
                        postquam illius onomasticon, quod a Petropolitana academia jussu Catharinae
                        II, quae nihil ad gloriam suae gentis atque ad immortalitatem sui nominis
                        propagandam praetermittit, erit absolutum. Quidquid enim in eo genere
                        habetur, mancum atque defficiens est. Sed nihil adeo utile foret ad
                        Illyricam linguam a Dialectorum idiotismis atque anomaliis purgandam, et ad
                        priscam veritatem severitatemque traducendam, quam canones syntetici a docto
                        et philosopho viro statuendi ad normam illam, quae invariabilis atque
                        antiquissima est IV seculi, quamque in libris qui lithurgia glagolitica
                        appellantur, praecipue contineri certum est. Hanc vero ex sacris Bibliis
                        versionem nostrae dialecto proximam, probabilibus conjecturis innixi
                            <milestone unit="page" n="78"/> eruditi, doctori maximo, qui jam ex
                        nostra gente est, Divo Hieronymo attribuunt. Est autem exarata literis
                        Cyrillianis, quae, ut Critici illustres demonstrant, eaedem sunt ac Cadmeae,
                        sive Phrygiae, sive veteres Graecae; unde Herculi Aegyptio juxta Ciceronem,
                        aut multo magis antiquiori Atlanti, juxta Herodotum inventio referenda
                        esset. Quis Scythicas omnes migrationes enumeret? Praecedunt hae omnia
                        tempora, de quibus in historiis mentio aliqua fieri potest; illa enim
                        vastissima regio quae Scythia dicitur, patria communis nationum dici potest,
                        unde optime a Leibnitio vagina gentium fuit appellata. Quamplurima exinde,
                        ut ipse ait, haud inficianda vestigia Scythicae linguae, idest Illyricae,
                        quam et Ovidium inter Sarmatas et Getas exulem, didicisse novimus, adhuc
                        impressa remanent in omnibus septentrionalium nationum linguis, atque in
                        earumdem derivatis, neque in iis tantummodo, quae in usu modo sunt, verum
                        etiam in illis, quae cum earum populis jamdiu esse desierunt. Ad ista
                        potissimum quadrant, quae doctissimus Levesque, in sua recenti Russorum
                        historia, ex instituta inter Latinam Aborigenum, atque Illyricam linguam
                        analogia concludit; illa enim aptissima sunt, ad confirmandam luculenter
                        hujuscemodi sententiam. Sed quidquid de eo sit, ad intermissa redeo. Ex quo
                        a septentrionalibus populis, a Scandinavis scilicet, sive Slavis veteribus,
                        qui haec loca quondam insederunt, Illyrica lingua ad nos fuit advecta,
                        multas illa quidem varietates atque vicissitudines subire debuit, maxime ex
                        plurimorum idiomatum informi coalitione. Huic necessitati, cui omnes linguas
                        subjacere par est, postquam societates adolescunt, homines perspicaciori
                        ingenio praediti succurrunt; observationis enim ope atque praesidio, omnes
                        orationis partes definiunt, regulas quae sunt eis maxime consentaneae
                        firmant, juxta quas in loquendo, sed praecipue in scribendo ipsi utuntur,
                        aliisque omnibus ut iisdem, si placere volunt, se obstringant, auctores
                        fiunt. Inde fit, ut vera loquendi atque scribendi ratio, nullibi exacte ea
                        sit, qua vulgus utitur, verum ea quae regulis atque exemplis <milestone unit="page" n="79"/> placentibus munita, auctoritatem ex antiquitate
                        etiam recepit. Sic Italica lingua, cujus bases potissimae sunt Latina, et
                        illa Provincialis dicta, a Dante et ab aliis XIV seculi scriptoribus
                        expolita atque perfecta, pulcherrimam tandem atque genuinam formam induit;
                        quamquam in tota Italia nullus sane sit locus, ubi lingua aut Boccacii, aut
                        Petrarchae in usu vulgari sit, et Florentini ob puritatem et elegantiam
                        sermonis maxime laudentur, eo quod minus aliis ab illa politiori a paucis
                        sancita, ab omnibus recepta lingua distant. Dialectorum ergo conditor est
                        vulgus; linguae autem ejus, quae in deliciis cultioribus praecipue hominibus
                        ejusdem gentis esse solet, conditores et habentur et merito sunt, qui
                        praeclarissimis ingenii sui viribus freti scriptis immortalibus proditis,
                        homines ad sui admirationem excitarunt; unde postea grammatici utile, sed
                        aliquando permolestum ac perniciosum hominum genus, accuratissime regulas
                        suas omnes traxere. Sed sicuti neque Neapolitani, nec Bononienses, neque
                        Veneti elementa eorum dialecti, pro Italicae linguae elementis obtrudere
                        cuiquam possent, sic neque nos, neque septem alii populi, qui, ut antea
                        dictum est, peculiari Illyrica dialecto utuntur, satis auctoritatis aut
                        virium habere possunt, ut ex propria dialecto universalis linguae canones
                        condant, atque ex istiusmodi norma de regulari deque eleganti caeterorum
                        dialectorum indole atque structura, sententiam suam ferant. Nihil ergo magis
                        necessarium, quam novam Illyricam grammaticam conficere, ex IV seculi lingua
                        nullis idiotismis deformata deductam, quaeque unice in glagolitica liturgia
                        asservatur. Hanc omnes linguae amatores haud falsis praeoccupati opinionibus
                        exoptant; haec sola ad consonantiam revocare discordem syntaxin valeret;
                        haec innixa invariabili, qui in Ecclesiis custoditur, textu, quemque, ut
                        credere par est, D. Hieronymus ex germana illa atque antiqua Illyrica lingua
                        perfecit, robur veritatem auctoritatemque eidem linguae, cui modo nulla est,
                        apud omnes in posterum necessario conciliaret. Sperandum est itaque, quod
                        literis atque scientiis in Petropolitana <milestone unit="page" n="80"/>
                        urbe cum gloria gentis magis usque gliscentibus, aliquis tandem huic rei
                        operam navare velit, quod eruditum aeque ac philosophum virum desiderat. Hac
                        non vulgari conditione apprime praeditus fuit doctis aeque ac bonis
                        desiderandus Matthaeus Sovich Archidiaconus Arbensis, qui Slavam grammaticam
                        Meletii Smotriski, quae ad desideratam aliquantisper accedit, in meliorem
                        formam redegerat, additis etiam observationibus doctissimis: onomasticon
                        Slavum quoque meditabatur, quod perfecisset, nisi injustis adversitatibus
                        praepeditus morte demum fuisset praeventus. Hic plurima operis sui pretiosa
                        monumenta reliquit, quae ut humanae res sunt haud miror latere, si adhuc
                        forsitan existunt. Fuit nuper et alius vir Clemens de Comitibus Grubiscich,
                        qui non illotis, ut ajunt, manibus ad haec sacra tractanda accessisset, et
                        cujus habetur insignis disquisitio in originem et historiam alphabeti
                        Slavonici glagolitici vulgo Hieronymiani Venetiis apud Pasquali impressa
                        anno 1766. Sed quum nulla sint studiis praemia proposita, nullae pene
                        laudes, nisi quae ab ignotis et toto, ut ita dicam, orbe divisis sperari
                        possunt, ardor ille se totum quibusdam studiis dedendi aut nunquam
                        excitatur, aut citissime extinguitur. Hinc fit, ut plurima perpetuo
                        desiderentur, paucissima semper fiant. Haec sunt quae de Illyrica lingua, de
                        qua potissimum Patricius ordo apud Rhacusanos optime promeruit, habui
                        dicere, quae si nimis longa videtur, imperitiae; si brevia, brevitati hujus
                        operis attribuantur.</note>
         </div>
      </body>
   </text>
</TEI>
