<TEI xmlns="http://www.tei-c.org/ns/1.0">
   <teiHeader>
      <fileDesc xml:id="matiasev-caraman-ferocia">
         <titleStmt>
            <title>Ferocia Turcarum per Christianos Compressa, versio electronica</title>
            <author ref="http://www.wikidata.org/entity/Q104553418">
               <persName xml:lang="hr">Matijašević Karamaneo, Antun</persName>
               <date>1658-1721</date>
            </author>
            <editor>
               <persName>
                  <ref>Gorana Stepanić</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
               <date>2014-06-29</date>
            </edition>
         </editionStmt>
         <extent ana="C">Mg:C 262 versus, verborum 1629</extent>
         <publicationStmt>
            <p>Izdanje priređeno u okviru znanstvenog projekta Hrvatska latinistička epika,
                    (<orgName>
                  <ref type="viaf" target="124389134">Filozofski fakultet Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska). <date>Kolovoza
                        2014</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Arheološki muzej Split, rkp 50b56</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1716" period="17xx_1_third">1716</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1701-1750</term>
            </keywords>
            <keywords scheme="genre">
               <term>poesis - carmen</term>
               <term>poesis - epica</term>
            </keywords>
         </textClass>
      </profileDesc>
      <revisionDesc>
         <listChange>
            <change>
               <persName>
                  <ref type="viaf" target="6913774">Neven Jovanović</ref>
               </persName>
               <date>2014-08-23</date> Početna verzija.</change>
            <change>
               <date>2014-08-23T13:35:15Z</date>
               <persName>Gorana</persName>
            </change>
         </listChange>
      </revisionDesc>
   </teiHeader>
   <text>
      <front>
         <pb n="f82"/>
         <docTitle>
            <titlePart>Ferocia Turcarum per Christianos Compressa.</titlePart>
            <titlePart>Carmen Antonii Matthiasaevii Caramanaei
                    Dalmatae Issaei, Iuris Vtriusque Doctori.</titlePart>
            <titlePart>Ad Illustrissimum Dominum, Dominum Ioannem
                    Petrum Fustinionum, amicorum optimum.</titlePart>
         </docTitle>
         <docImprint>
            <publisher>Per Franciscum Radossium. 1716.</publisher>
         </docImprint>
         <div type="poesis-praefatio" met="elegiacum">
            <head>Praefatio. </head>
            <l>Carmina sunt partes tenerae, studiumque iuventae, </l>
            <l> Fas quibus intento vix rear esse mihi. </l>
            <l>Quam prope iam senium , morbi tristesque fatigant</l>
            <l> Angores animi, qui patuere tibi. </l>
            <l>Desinit unde mihi causis de pluribus esse</l>
            <l> Vividus ingenii, qui fuit ante, vigor. </l>
            <l>Quando dabam laetus ventis mea vela secundis, </l>
            <l> Expertus tumidi murmura nulla vadi. </l>
            <l>Qui si decrevit, moles crevere malorum</l>
            <l> Inque meas poenas area lata patet. </l>
            <l>Curarum veluti suspensus in aequore versor, </l>
            <l>Ne mea, victa malis, cymba fatiscat aquis. </l>
            <l>Nique mihi dudum subvenissetis amici, </l>
            <l> Mersisset nostrum vis decumana caput.</l>
            <l>Et videor mihi tristis adhuc audire frementis</l>
            <l>Vndosas moles in mea damna freti. </l>
            <l>Hoc, utcumque fuit, crescente timore, peractum</l>
            <l> In specimen nostri carmen amoris habe. </l>
         </div>
      </front>
      <body>
         <pb n="f83"/>
         <div type="poesis-carmen" met="hexameter">
            <head>Carmen.</head>
            <l>Ad sanctas nunquam fortasse litavimus aras</l>
            <l>Successu meliore Deo; qui nulla precantis</l>
            <l>Pro bonitate sua populi peccata moratus</l>
            <l>Adfuit illius votis, pessundare nempe</l>
            <l>Aggressus gentem, nobis suprema minatam. </l>
            <pb n="f83v"/>
            <l>Hinc nuper Geticas internecione phalangas</l>
            <l>Non procul a Graecae muris audivimus Albae</l>
            <l>Teutonicae virtute manus, duce Principe caesas</l>
            <l>Eugenio, toties cui dulcis adorea cessit, </l>
            <l>Et cui fraena suo data sunt a Caesare rerum. </l>
            <l>Ille quidem tali pugnavit in acre Scytharum</l>
            <l>Dexteritate genus, disciplinaeque tenore, </l>
            <l>Vt non possit homo, sed numen ab axe videri</l>
            <l>Delapsum tantis qui dudum viribus auctos</l>
            <l>Tam bene, tamque brevi victor confecerit hostes. </l>
            <l>Sic impendentes nostris cervicibus enses</l>
            <l>Cum vita posuere Scythae, qui tota cadentes</l>
            <l>Viderunt sua castra capi, vertique superbas</l>
            <l>In praedam properanter opes: et quidquid arenae</l>
            <l>Nobilibus vehit Hermus aquis et dives Hydaspes, </l>
            <l>Diripitur: milesque frequens sibi vendicat aurum, </l>
            <l>Trux quod Hyperboreis Arimaspus gryphibus aufert.</l>
            <l> Ingens rumor adhuc inibi tunc esse reperta</l>
            <l>Ter quinquaginta, septemque bis aenea torvi</l>
            <l>Mavortis tormenta refert, congestaque magnae</l>
            <l>In belli sumptus instantis pondera gazae. </l>
            <l> Caetera quid referam? Poterant tentoria dici, </l>
            <l>Et capti fortasse boves, multique cameli, </l>
            <l>Bubalus atque frequens, et oves ibi praeda fuisse</l>
            <l>Cum cunctis carris, equitumque cibaria turmis</l>
            <l>Suffectura diu, peditumque subinde catervis. </l>
            <l> Ista mihi reticenda puto, ne bellica multa</l>
            <pb n="f84"/>
            <l>Instrumenta novem, priscis ignota Latinis;</l>
            <l>Cum Romanorum victricia Solis utranque</l>
            <l>Terrerent vexilla domum, nullaeque vacarent</l>
            <l>Terrarum partes ab eorum fortibus armis. </l>
            <l> Mox ubi barbarica cuneos a caede calentes</l>
            <l>Collegit: fertur solers instare favori</l>
            <l>Fortunae Dux, immo Dei: motisque repente</l>
            <l>Castris, hostiles celerasse retundere vires, </l>
            <l>Consurgit celsis ubi Temesuaria muris:</l>
            <l>Obsidione volens hanc cingere protinus urbem, </l>
            <l>Asserturus eam Domino pugnando priori. </l>
            <l> Huic tantum virtutis inest; vis tanta decentis</l>
            <l>Corporis, ac animi, tantumque vigoris in armis, </l>
            <l>Consiliumque sagax, et tanta peritia belli, </l>
            <l>Vt spem frustrari non possit Caesaris umquam, </l>
            <l>Non equitis, peditisque sui, non publica nota. </l>
            <l> Odrysius perhibetur adhuc voluisse tyrannus</l>
            <l>Effectum turbare rei, quater illicò missis</l>
            <l>Suppetias decies millenis fortibus urbi</l>
            <l>Militibus; satis ipse putans hos esse, superque, </l>
            <l>Qui Germanorum subitis conatibus obstant. </l>
            <l> Providus at Princpes, nihil obsidione soluta, </l>
            <l>Dicitur agminibus venientibus obvius isse</l>
            <l>Cum bellatorum delecta parte suorum:</l>
            <l>Et stratis mox caede Getis, ter quinque, decemque</l>
            <l>Fusilium vexisse redux in castra tuborum, </l>
            <l>Fulminis in morem solitorum sternere muros, </l>
            <l>Armatosque globos glandis penetrantibus ictu. </l>
            <l> Edocet ipse manus ad proelia summus Olympi</l>
            <pb n="f84v"/>
            <l>Illius, et digitos ad bella ferocia rector:</l>
            <l>Vtpote qui gestit festinus adesse precanti, </l>
            <l>Et tantum virtute sua praecingere robur. </l>
            <l> Tempore semper adesse Deus implorantibus eius</l>
            <l>Ambiguis in rebus opem, totoque propinquat</l>
            <l>Numine, cum dubii subeunda sit alea belli. </l>
            <l> Hac ope, Dalmatiae cum nuper turbo Gradivi</l>
            <l>Finibus intonuit, generosi dextera Balbi, </l>
            <l>Praesidii spes una sui, roburque, vigorque, </l>
            <l>Nil Scythicis tardata minis, defendit ab omni</l>
            <l>Impete barbarico turriti moenia Signi. </l>
            <l> Sub quibus in celsos numerosa cadavera saepe</l>
            <l>Creverunt tumulos, praerupta cacumina muri</l>
            <l>Aequantes: talemque ducem tunc Balbus agebat, </l>
            <l>Vt regredi pavidos properanter adegerit hostes. </l>
            <l> Saepius admotae multo nihil ordine scalae</l>
            <l>Parietibus inuere Scythas, nihil ardor eundi</l>
            <l>Par crebros ad summa gradus fastigia muri:</l>
            <l>Nam fato cecidere pari, cum desuper ignis</l>
            <l>Plurimus ingrueret, vastique subinde molares, </l>
            <l>Et conscendentes quidquid prosternere posset. </l>
            <l> Hoc si forte Getae non essent objice fracti, </l>
            <l>Posse videbantur tota regione potiri;</l>
            <l>Iniecto populis a belli mole timore, </l>
            <l>Illorum robur quam propulsare nequiret, </l>
            <l>Nempe suis oneri tanto conatibus impar. </l>
            <l> Si tandem saevi longa didicere ruina</l>
            <l>Bistones, a nobis immensum stare Tonantem, </l>
            <l>Intentum momenta suae defendere causae.</l>
            <pb n="f85"/>
            <l>Pars in Pannoniis, ut diximus, altera Thracum</l>
            <l>Teutonicis, fautore Deo, iam concidit armis:</l>
            <l>Altera dedecori queriturm cladique superstes</l>
            <l>Ionii per stagna maris sibi prorsus iniquas</l>
            <l>Processisse nihil fraudes ad fortia clarae</l>
            <l>Moenia Corcyrae Getico subigenda tyranno. </l>
            <l> Nempe quod infecti nonnulli labe nocenti</l>
            <l>Proditionis erant, certo Deus indice nosci</l>
            <l>Mox voluit, velut esse monens sibi moenia curae</l>
            <l>Spiridiona suum pietas ubi perpete cultu, </l>
            <l>Eximioque tenax semper veneratur honore. </l>
            <l> Hoc pacto divo nil turpis profuit hosti</l>
            <l>Commentum subtile doli: quia putre recisum</l>
            <l>In reliquo pestem sedavit corpora membrum, </l>
            <l>Nec potuit foedus per viscera serpere morbus. </l>
            <l> Post aliquot conspecta dies fuit hostica classis</l>
            <l>Praecipitem de nocte fugam celerasse per aequor</l>
            <l>Vix importatis in pinea tecta catervis, </l>
            <l>Expositis tunc in terram cum subdola venit, </l>
            <l>Fraudibus, atque manu debellatura vetustam</l>
            <l>Corcyrae celebris spatiosis moenibus urbem. </l>
            <l> Hanc nisi summe Deus caeco terrore fugasses, </l>
            <l>Vix poterat toto nostrae molimine classis, </l>
            <l>Et Ducis ad pugnam Veneti virtute cieri, </l>
            <l>Sit licet illa frequens, licet ille sit inclytus ausis. </l>
            <l> Namque fuit defensa locis, confisaque vastis</l>
            <l>Corporibus; cuius vix pondere sustinet aequor:</l>
            <l>Quam vix Aeolio, vehemens nisi missus ab antro</l>
            <l>Per pontum bene ventus agit, cuiusque ceruchos,</l>
            <l>Expensosque sinus vix sat capit arduus aer.</l>
            <pb n="f85v"/>
            <l>Vt se res habuit paucis, prout ipsa referri</l>
            <l>Audivi, memorabo libens. Exercitus ingens</l>
            <l>Postquam Corcyrae furtim descendit in ampla, </l>
            <l>Proditione magis, quam fretus viribus, arva. </l>
            <l>Innumeris biferos protriverat undique turmis</l>
            <l>Alcinoi gens acris agros; passimque vagata, </l>
            <l>Trux sua constituit tandem prope moenia castra. </l>
            <l> Sed stetit accessus multorum sanguine stirpi, </l>
            <l>Vulneribusque, ferae: crebroque furentibus armis, </l>
            <l>Mortibus innumeris illud decreverat agmen. </l>
            <l> Nam subitò Veneti solertia prompta Senatus, </l>
            <l>Bellaci veterem qui non minus indole Romam, </l>
            <l>Ingenti quam mente refert; ut inaudiit hostes</l>
            <l>Phaeacum tenuisse solum, submisit abundè</l>
            <l>Subsidium tantae propugnatoribus urbis. </l>
            <l> At Deus interea toties in vota vocatus</l>
            <l>A Venetis, populisque piis, excivit ab omni</l>
            <l>Adiumenta plaga, Thracas pulsura, vel ipso</l>
            <l>Appulsu, cum visa fovent: et iussa deinde</l>
            <l>Fama fuit Scythicas replere timore catervas. </l>
            <l> Protinus extremo Rex Lusitanus in orbe, </l>
            <l>Navus inaccessas aptari iusserat alnos;</l>
            <l>Impositis aptis ad atrocia bella maniplis, </l>
            <l>Ignarisque metus; at ahenis insuper armis, </l>
            <l>Victuris resono tua dire tonitrua bombo</l>
            <l>Salmoneu, paribusque suo Jovis ignibus ictu. </l>
            <l> Fecerat acer idem gentis regnator Iberae, </l>
            <l>Et Melites numerosus eques: quos Maximus omnes</l>
            <l>Pontificum simili dudum praeverterat orsu, </l>
            <l>Exemplo Liguri, populisque futurus Hetruscis, </l>
            <pb n="f86"/>
            <l>Et si forte potis, promptis ad praelia Gallis. </l>
            <l> Vtpote proximior iam ventis usa secundis</l>
            <l>Auxerat adventu Venatas Romana carinas, </l>
            <l>Et classis Melitaea suo: quae corpus in unum</l>
            <l>Vt coiere rates, magno coepere timori </l>
            <l>Esse Scythis, quem Fama celer vehementer adauxit. </l>
            <l> Commotis etenim vicinos Chaonas alis</l>
            <l>Terruit, et celsae Buthroti protinus omnes</l>
            <l>Introgressa domos, coepit vulgare Getarum</l>
            <l>Sub Jove Pannonico spumantes sanguine rivos, </l>
            <l>Et simul aggestos ingentis stragis acervos. </l>
            <l> Addidit his, dici iam Temesvaria capta</l>
            <l>In Germanorum firmis iam manibus esse, </l>
            <l>Atque iugum didicisse pati, conterrita postquam</l>
            <l>Propugnatorum strages, et funera vidit. </l>
            <l>Obniti vis nulla potest his bellica Thracum, </l>
            <l>Quin teneant Albae quamprimum moenia Graecae, </l>
            <l>Et tota belli Buthroto mole propinquent. </l>
            <l> His cum complesset pavidos sermonibus aures, </l>
            <l>Bistoniis in classe metum factura maniplis, </l>
            <l>Praepetibus pennis celsa non segniter urbe</l>
            <l>Exiit, et sparsas vicina per aequora naves</l>
            <l>Pervasit, totumque loquax conterruit agmen. </l>
            <l> Pannonicam siquidem non solum turbida cladem</l>
            <l>Dixit, et Eugenii victricia Principis arma</l>
            <l>Excidio ventura manûs, quae nobilis ausa</l>
            <l>Obsidione fuit Corcyrae claudere muros:</l>
            <l>Sed citò postremis naves ex partibus orbis</l>
            <l>Affore, Threicias aequent quae mole carinas, </l>
            <l>Bellacique globos superent virtute Scytharum. </l>
            <pb n="f86v"/>
            <l>His tali bellator inest, et robore nauta, </l>
            <l>Vt cum longinquis se credidit impiger auris, </l>
            <l>Oceani nil monstra tremat, fluctusque minaces:</l>
            <l>Contemptor mortis, flagransque cupidine laudis, </l>
            <l>Mansurae, suprema suis post funera gestis. </l>
            <l> Dein Corcyreis irrupit proxima muris</l>
            <l>Castra, graves ipsis ducibus, turbaeque minori</l>
            <l>Incutiens hinc inde metus: dixitque futurum, </l>
            <l>Vt pereant rabidave fame, Venetisve subacti</l>
            <l>Morte luant poenas; ut quos Thetis undique claudit</l>
            <l>In cincta tellure mari: quia classe suorum</l>
            <l>Devicta, regressus eis omnino negatur. </l>
            <l> Hispanas primo referebat Iapyga naves</l>
            <l>Affore, Bistonias iunctim quae fortibus ausis</l>
            <l>Invadant a fronte rates; cum terga, latusque</l>
            <l>Classe premet Pisanus atrox, Romanaque virtus, </l>
            <l>Et Melitaeorum non exuperabile robur. </l>
            <l> Hos ubi Fama metus per castra patentia sparsit, </l>
            <l>Nocturno tacite mox solvitur arcta recessu</l>
            <l>Obsidio, notumque petunt terrestria littus</l>
            <l>Agmina, rostratas ibi conscessura carinas, </l>
            <l>Non procul in tuta sparsim statione manentes. </l>
            <l> Anxietate fugae numerosa cibaria passim, </l>
            <l>Atque viros, supraque modum liquisse Gradivi</l>
            <l>Grandia sex novies tormenta, pecusque feruntur?</l>
            <l> Excepit pavidos Thracas non dispare classis</l>
            <l>Acta metu; solvitque suos festina rudentes:</l>
            <l>Insessisque diu, vehementis flamine venti</l>
            <l>Per fluctus propulsa maris, diffugit ab oris:</l>
            <l>Visa sibi Venetas iam iamque venire carinas;</l>
            <pb n="f87"/>
            <l>Et coniuratas in mutua foedera puppes. </l>
            <l> Qui longo nobis hucusque fuere timori, </l>
            <l>Nostrorum iam tela timent, querulique dolere</l>
            <l>Flando suam didicere vicem, qui vique, minisque</l>
            <l>Immensum nobis importavere dolorem. </l>
            <l> Jam nostris cessisse gemunt, vincique timore;</l>
            <l>Qui quondam vicere manu: cadique videbant</l>
            <l>Viribus usque suis a nostrae milite partis. </l>
            <l>Adversa procul ite rates ave; flatibus, oro,</l>
            <l>Vt rabidis sulcetis aquas: vos fulmen adurat</l>
            <l>Incestas veluti puppes Aiacis Oilei;</l>
            <l>Sive procellosi pereatis ab igne Capharei</l>
            <l>Qualem Graiugenis ostendit Nauplius ultor:</l>
            <l>Adversus Venetos, quae consensistis in arma, </l>
            <l>Inducias pactas non exivisse sinentes:</l>
            <l>Quaeque per insidias urbes studuistis habere, </l>
            <l>Quas illi didicere sibi virtute parare. </l>
            <l> Expandis, gens diva, scelus: dignasque probroso</l>
            <l>Vltori poenas violatae crimine pacis</l>
            <l>Persolvis iam clade Deo: quam defore nullo</l>
            <l>Tempore fautorem Venetis confidimus armis.</l>
            <l> Ossa per Alcinoi campos dispersa tuorum, </l>
            <l>Impigra quos Veneti straverunt militis arma, </l>
            <l>Omnes divinum sunt testatura per annos</l>
            <l>Auxilium, probrumque tui deforme furoris:</l>
            <l>Qui numero, foedisque dolis, non robore pugnat, </l>
            <l>Sed virtus, ope freta Dei, quem nostra moratur. </l>
            <l> Plus nostrae valuere preces, quas fudimus imo</l>
            <l>Vnanimes ex corde Deo, ne traderet hosti</l>
            <pb n="f87v"/>
            <l>Nos male perdendos, quam barbarus impetus eius,</l>
            <l>Qui terra gravis, atque mari speraverat amens</l>
            <l>Cuncta statim cessura sibi, quo verteret arma. </l>
            <l>Virtutum fert summus opem Deus undique nobis, </l>
            <l>Adiutor noster, Deus auxiliator Iacob. </l>
         </div>
      </body>
   </text>
</TEI>