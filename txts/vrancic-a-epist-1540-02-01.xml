<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1540-02-01">
         <titleStmt>
            <title>Antonius Wrancius Michaeli Wrancio fratri (1540-02-01), versio electronica</title>
            <author ref="http://www.wikidata.org/entity/Q512372">
               <persName xml:lang="hr">Vrančić, Antun</persName>
               <date>1504-1573</date>
            </author>
            <editor ref="https://viaf.org/viaf/305743814">
               <persName>
                  <ref target="https://viaf.org/viaf/305743814">Diana Sorić</ref>
               </persName>
            </editor>
            <editor ref="https://viaf.org/viaf/305733170">
               <persName>
                  <ref target="https://viaf.org/viaf/305733170">Teuta Serreqi Jurić</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName xml:id="NJ">
                  <ref type="wikidata" target="http://www.wikidata.org/entity/Q114878204">Neven Jovanović</ref>
               </persName>
            </respStmt>
         </titleStmt>
         <editionStmt>
            <p>Digitalizat kasnijeg izdanja (2020).</p>
         </editionStmt>
         <extent ana="B">Mg:B Verborum TKTK</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
            Hrvatska.  <date when="2024-01">Siječnja 2024</date>.</p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Vrančić, A. (2020) Antun Vrančić: Epistolae ad familiares. 
               Edited by D. Sorić and T. Serreqi Jurić. 
               Zadar: Sveučilište u Zadru.
               
               <note>5. Albae Iuliae Transsyluanae, 1. 2. 1540. MS: OSZK 1681/1 (A)</note>
            </bibl>
         </sourceDesc>
      </fileDesc>
      <profileDesc xml:id="verantiusaverantiom1540-02-01">
         <abstract>
            <p/>
         </abstract>
         <settingDesc>
            <place ana="origin">
               <placeName ref="http://www.wikidata.org/entity/Q174665">Alba Iulia</placeName>
            </place>
         </settingDesc>
         <particDesc>
            <person role="sender">
               <persName ref="http://www.wikidata.org/entity/Q512372">Vrančić, Antun</persName>
            </person>
            <person role="recipient">
               <persName ref="http://www.wikidata.org/entity/Q104602025">Vrančić, Mihovil</persName>
            </person>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1540-02-01" period="15xx_2_third">1540-02-01</date>
            <placeName ref="http://www.wikidata.org/entity/Q174665">Alba Iulia</placeName>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>prosa oratio - epistula</term>
            </keywords>
         </textClass>
      </profileDesc>
      <revisionDesc>
         <change>
            <persName ref="#NJ">
               <ref type="wikidata" target="http://www.wikidata.org/entity/Q114878204">Neven
                  Jovanović</ref>
            </persName>
            <date when="2024-01-07">2024-01-07</date>. 
            Prvo izdanje kao CroALa TEI.
         </change>
      </revisionDesc>
   </teiHeader>
   <text>
      <body>
         <div type="prosa-epistula" corresp="#verantiusaverantiom1540-02-01">
            <milestone unit="page" n="55"/>
            <opener>Antonius Wrancius Michaeli Wrancio fratri salutem</opener>
            <p rend="justify">
               Saepe audiui a maioribus eam aduersantis fortunae naturam esse,
               ut nunquam miseros vnico teli genere affligat, sed pluribus et uariis, quo aut
               citius, quos petit, opprimat, aut vna saltem uictoria potiatur, si caeteris
               frustraretur. Habes ex aliis literis meis Petrum vaiuodam profectum iam in
               Turciam, eodem Georgium Vtissenium Heremitam nostrum breui profecturum. Accipe
               his et Hieronymum Lasky cum Tranquillo Andronico, <milestone unit="page" n="55v"/> nomine, ut dicunt,
               Romanorum regis, dudum ibidem esse, qui quo pacto eo sese proripuerit, scribere
               non praetermittam. Proxime quum ego apud Polonię regem legatum agerem,
               Tranquillum Cracouię repperi<corr resp="MS">,</corr> toti, ut persensi, aulae suspectum et ob id etiam
               nonnihil latitantem, ita ut me quoque dubius conueniret, quandoquidem et
               ociosus esset et se a Romanorum rege in secretarium assumptum gloriaretur.
               Illuc haud diu post aduentum meum venit et Lasky Vienna, praemisso, vt solet,
               ingenti fastu et itineris sui festinatione, deditque operam, ut omnibus
               persuasum foret in Franciam se Romanorum regis mandato oratorem missum,
               Tranquillum vero in Moldauiam<add resp="NJ">;</add> quem ego triduo quam inde mouissem, uidi <milestone unit="page" n="56"/>
               discedentem. Verum coniectura eos non fefellit, quorum scire intererat, quid
               moliretur, quo animum intendisset Lasky, quoniam mox ab insigni viro et
               magistratum in eo regno gerente fui admonitus hunc nec in Franciam, nec
               illum in Moldauiam tantum, sed utrunque ad Solymanum caesarem anteambulone
               Tranquillo profecturum, quod paulo post ipsa ueritas consequuta est. Nam prope
               Hadrianopolim ciuitatem vtrunque uisum certissimi authores domino meo regi
               retulerunt. Sed vide, mi frater, in quas difficultates nunc decidimus. Durante
               hyeme uidemur nobis semper in tranquillo esse et nonnihil uiuere, ineunte vere
               ueteres curę atque angustiae nobis renascuntur, noua uero <milestone unit="page" n="56v"/> damna
               doloresque cumulantur, nec pudet saepius dicere – non putaueramus. Iam dudum
               apud nos percrebuit caesaris apparatum tam terra quam Dannubio expeditum esse,
               et nisi reconciliandum erga nos mature curauerimus, nempe, ut suboleo, pecunia
               et fide pristina, sub qua regnum nobis restituerat et crediderat, in Hungariam
               primo quoque tempore inuasurum ab hominibus eius consilii certo commonemur. Nos
               ad hoc tardi, cunctantes, negligentes, alioqui etiam dubii ab alterutro
               scilicet ad alterum caesarem discedere, ne horribiliora incurramus. Ibi autem
               quum ii tres coram quasi Rhadamante aut Minoe quodam constituentur, quid putes
               Petrum vaiuodam, getica illa improbitate actum, sponte sua de nobis dicturum?
               Quid Lasky ab <milestone unit="page" n="57"/> aduersariis instructus, ambitionis et confidentiae homo
               plenus, euomet? Quid is demum Heremita, qui omnium consiliorum regis nostri
               mens est et animus, omniumque gerendarum rerum suarum dextera atque
               instrumentum, fatebitur uel coacte, si secus noluerit? Nam credibile est Turcam, qui omnes Christianos habet suspectos, sedulo
               sciscitaturum, an in Hungaria omnia illi sint integra, quidue animi erga se
               haec natio gerat, quam, quum facile poterat, non deleuerat. De aliis rebus
               nostris ne quaeras, omnia in dies magis vacillant et infirmiora redduntur. Nec
               adhuc Hungarorum Transsyluanorumque eadem uoluntas, in regem utrique
               hesitabundi adhuc et male affecti, ob assiduas, ut aiunt, censuum exactiones.
               Is noster, ut <milestone unit="page" n="57v"/> caepit, etiam nunc discurrit, modo hunc, modo illum ex
               proceribus, et quemque, prout morbus postulat, consueta facilitate aut blande
               captat aut clementer extollit, nec aliud proficit, quam quod tot dominos, uel,
               ut ita dicam, reges sibi ipsi creat, eosque, ne vnquam correptionem
               disciplinamque accipiant, armat et erudit. Haec me quam uehementer excruciant,
               cogita. Miror equidem, quod tam diuturnis calamitatibus iam pridem non
               exaruerim. Tribus his epistolis omnem horum dierum historiam accepisti.
            </p>
            <closer>Vale! <dateline>Albae Iuliae Transsyluanae, <date when="1540-02-01">quinto Nonas Februarii MDXL.</date>.</dateline></closer>
            <note resp="editor"> 57 MDXXXVIIII ] MDXXXVIII S–W 4,5–6 medio legati ] pro legati medio
            </note>
            
            
         </div>
         
         </body>
   </text>
</TEI>