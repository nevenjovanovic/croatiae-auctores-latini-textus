<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="pucic-k-libellus">
         <titleStmt>
            <title>Elegiarum libellus de laudibus Gnese puellae, versio electronica</title>
            <author ref="pucic01">
               <persName xml:lang="hr">Pucić, Karlo</persName>
               <date>1458-1522</date>
            </author>
            <editor>
               <persName>
                  <ref>Đuro Körbler</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <p>Digitalizat kasnijeg znanstvenog izdanja (1915).</p>
         </editionStmt>
         <extent ana="C">Mg:C Versus 194, verborum 1177</extent>
         <publicationStmt>
            <p>Elektronska verzija: Digitalizacija hrvatskih latinista, znanstveni
            projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
            Hrvatska.  <date>Travnja 2012</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Körbler, Đ.: Caroli Putei, patricii Ragusini, elegiarum libellus de laudibus Gnesae puellae. Građa JA, 8 (1915), 176—180.</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1499" period="14xx_3_third">1499</date>
            <placeName>Dubrovnik</placeName>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 15 (1401-1500)</term>
               <term>1451-1500</term>
            </keywords>
            <keywords scheme="genre">
               <term>poesis - elegia</term>
               <term>poesis - carmen</term>
               <term>poesis - cyclus</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-08-23</date> Latinski spellcheck. </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-04-08</date> Početna verzija. </change>
      </revisionDesc>
   </teiHeader>
   <text>
      <body>
         <div type="elegiarum-liber">
            <head>Caroli Putei patricii Ragusini elegiarum libellus de laudibus Gnese puellae</head>
            <div n="1" type="elegia" met="elegiacum">
               <head>elegia prima.</head>
               <l n="1.1">Quid mea formoso praecordia conficis ore?</l>
               <l n="1.2">Quid tenero placidum pectus amore feris?</l>
               <l n="1.3">Praeda cupidineis capior ferienda sagittis:</l>
               <l n="1.4">Et trahor in laqueos, saeua puella, tuos.</l>
               <l n="1.5">   Quid mea furtiua consumis uiscera flamma?</l>
               <l n="1.6">Quid miserum ualida compede, Gnesa, tenes?</l>
               <l n="1.7">Sola meas caeco desiccas igne medullas;</l>
               <l n="1.8">Cor rapis e medio pectore sola mihi?</l>
               <l n="1.9">Qui modo liber eram curaque solutus ab omni,</l>
               <l n="1.10">     Non ego sum iuris perditus ipse mei,</l>
               <l n="1.11">Sed teneor duris dura sub lege catenis</l>
               <l n="1.12">Captus; io, pharetra, tela repone, puer.</l>
               <l n="1.13">Non ita captiuus remanet sub iure tyranni</l>
               <l n="1.14">Vt mea seruitio uita subacta tuo est.</l>
               <l n="1.15">   Et merito: celsas quis non transcenderet Alpes?</l>
               <l n="1.16">Quis Stygios pro te nollet adire lacus?</l>
               <l n="1.17">Herculeos pro te quis non perferre labores?</l>
               <l n="1.18">Quis Lybicas pro te nollet inire feras?</l>
               <l n="1.19">Altitonans pro te sumpsisset mille figuras:</l>
               <pb n="177"/>
               <l n="1.20">     Pro te pauisset pulcher Apollo greges.</l>
               <l n="1.21">Non Elenam, sed te Phrygius rapuisset adulter:</l>
               <l n="1.22">Te Iouis ob Danaen destituisset amor.</l>
               <l n="1.23">Gnosida Nyctileus Daphnen spreuisset Apollo,</l>
               <l n="1.24">Lux mea, si talem saecula prisca darent.</l>
               <l n="1.25">  Quae species coelo? quae forma decentior astris?</l>
               <l n="1.26">Quae facies regno dignior esse potest?</l>
               <l n="1.27">Non tua deuincit solaris lumina splendor:</l>
               <l n="1.28">Non Scyticae superant lactea colla niues.</l>
               <l n="1.29">Vror: seu nostros prospectas sydere uultus,</l>
               <l n="1.30">     Vror: seu loqueris seu taciturna siles,</l>
               <l n="1.31">Vror: seu nitido componis uerba lepore,</l>
               <l n="1.32">Vror: seu gelidae lumina figis humi,</l>
               <l n="1.33">Vror: seu rides lachrymas seu spargis obortas,</l>
               <l n="1.34">Vror: seu placidos ducis ab ore sonos,</l>
               <l n="1.35">  Vror: seu celeri ponis uestigia gressu,</l>
               <l n="1.36">Vror: seu lentos contrahis ipsa pedes.</l>
               <l n="1.37">Odisti aut nimium, nimium seu diligis: uror.</l>
               <l n="1.38">Haec data sunt uitae stamina dura meae.</l>
               <l n="1.39">O ego ne tantos ualeam tolerare labores</l>
               <l n="1.40">     Quam mallem in rapidis amnibus esse liquor.</l>
               <closer>Finis.</closer>
            </div>
            <div type="elegia" n="2" met="elegiacum">
               <head>Elegia de crudelitate amoris.</head>
               <l n="2.1">Quis grauior morbo, quid carcere peius amoris?</l>
               <l n="2.2">Quisue Cupidineo saeuior igne focus?</l>
               <l n="2.3">Parue puer, quae uincla tuis grauiora catenis?</l>
               <l n="2.4">Quodue tuo maius uulnere uulnus erit?</l>
               <l n="2.5">   Vritur infoelix cum febribus aeger acutis,</l>
               <l n="2.6">Ille Macaoniae consulit artis opem.</l>
               <l n="2.7">Reditur incolumis tandem, seu desinit esse,</l>
               <l n="2.8">Nec patitur tanti taedia longa mali.</l>
               <l n="2.9">Denique nullus erit tam diro carcere clausus</l>
               <l n="2.10">    Quem non longa dies subtrahet inde foras.</l>
               <l n="2.11">Aut miser erumpet portas, aut fallet inanes</l>
               <l n="2.12">Excubias uigili solicitoque dolo.</l>
               <l n="2.13">Alter in Aetneis positus fornacibus ardet,</l>
               <l n="2.14">Quem non flamma diu uiuere saeua sinit:</l>
               <l n="2.15"> Occidit ille breui: nec tot fastigia suffert:</l>
               <l n="2.16">Et subito infoelix cogitur igne mori.</l>
               <l n="2.17">Fortibus hic laqueis uinctus, duraque tenetur</l>
               <l n="2.18">Compede, sed tandem soluere uincla potest.</l>
               <l n="2.19">Supplicium uel triste subit uitaeque periclum:</l>
               <l n="2.20">    Noxia seu subita crimina morte luit.</l>
               <l n="2.21">Hic <corr>percussa</corr> gemit duro praecordia ferro</l>
               <l n="2.22">Cruda, tamen medicis uulnera sanat aquis.</l>
               <pb n="178"/>
               <l n="2.23">Hic lapidis uasto premitur sub pondere lassus</l>
               <l n="2.24">Cum cadit ex humeris nec graue sentit onus.</l>
               <l n="2.25"> Sisyphus ipse ualet posito requiescere saxo</l>
               <l n="2.26">Montis in aduersum quem graue lassat opus.</l>
               <l n="2.27">Et Danai proles solito uacat illa labore</l>
               <l n="2.28">Dolia dum fusis uana reportat aquis.</l>
               <l n="2.29">Interdum Stygii manes umbraeque quiescunt</l>
               <l n="2.30">       Nec tenet assiduus Tartara regna labor.</l>
               <l n="2.31">Quando blanda Venus miseros non uexat amantes?</l>
               <l n="2.32">Quando uincla suis saeua remittit amor?</l>
               <l n="2.33">Ille retardantes stimulat deus, ille sedentes</l>
               <l n="2.34">Excruciat, semper cogit amare deus.</l>
               <l n="2.35"> Solicitat stantes, currentes, pungit euntes,</l>
               <l n="2.36">Nec sine suppliciis quemque iacere sinit.</l>
               <l n="2.37">Ille laborantes stimulis ingentibus urget,</l>
               <l n="2.38">Ille quiescentes peruigilare facit.</l>
               <l n="2.39">Non medicina leuat quibus addidit ille dolorem;</l>
               <l n="2.40">      Perpetuo miseros carcere claudit amor.</l>
               <l n="2.41">Vritur assiduo Sicula flagrantius Aetna.</l>
               <l n="2.42">Quem semel igne suo laesit acerbus amor.</l>
               <l n="2.43">Ille Cupidinei cecidit qui cuspide ferri</l>
               <l n="2.44">Curauit nulla uulnus amoris ope.</l>
               <l n="2.45"> Quem Venus implicitum retinet durisque reuinctum</l>
               <l n="2.46">Nexibus, hinc nemo liber abire potest.</l>
               <l n="2.47">Tristia deposuit nunquam suspiria, sed sic</l>
               <l n="2.48">Solicitus curis semper amator erit.</l>
               <closer>Finis.</closer>
            </div>
            <div type="elegia" n="3" met="elegiacum">
               <head>De uero amore elegia tertia uel de mutatione amoris.</head>
               <l n="3.1">Ocia deposito traherem cum blanda labore,</l>
               <l n="3.2">Cum mihi desidiae dulce placeret opus,</l>
               <l n="3.3">Me puer inuenit meditantem uana Cupido:</l>
               <l n="3.4">"Cur" ait "in cassum tempus inane teris?</l>
               <l n="3.5">   Sis meus et nostris miles fer signa triumphis;</l>
               <l n="3.6">Ocia te nimium desidiosa iuuant."</l>
               <l n="3.7">Sic ait et certo telum demisit ab arcu:</l>
               <l n="3.8">Et mea perculsit pectora saeuus amor.</l>
               <l n="3.9">Me quoque seruitio pressit maestumque reliquit,</l>
               <l n="3.10">      Impulit et miserum uincula mille pati.</l>
               <l n="3.11">Inde meo saeui mansere in corde dolores.</l>
               <l n="3.12">Hinc ego crudeli uulnere laesus agor.</l>
               <l n="3.13">Hinc laqueo uinctum tenuit me Gnesa tot annis</l>
               <l n="3.14">Quae placuit uotis sola puella meis.</l>
               <l n="3.15">  Quam Grais aliisque simul praeferre solebam,</l>
               <l n="3.16">Imperium cuius ferre coactus eram.</l>
               <pb n="179"/>
               <l n="3.17">Cuius ad arbitrium. cuius sub iure manebam.</l>
               <l n="3.18">Sub qua libertas non erat ulla mihi.</l>
               <l n="3.19">Non ita Nyctileo Gnosis, nec <corr>uacca</corr> tonanti,</l>
               <l n="3.20">     Nec placuit, Daphne, pulcher Apollo tibi,</l>
               <l n="3.21">Vt mihi Gnesa suo libuit formosa decore,</l>
               <l n="3.22">Vrere quo poterat numina cuncta deum.</l>
               <l n="3.23">Hanc ego mallebam Crassi quam diuitis aurum,</l>
               <l n="3.24">Quae mihi quam diues Lydia pluris erat.</l>
               <l n="3.25">   Diuitias Croesi pro qua nihil esse putabam,</l>
               <l n="3.26">Spernebam pro qua quas uehit Hermus opes.</l>
               <l n="3.27">Ast ubi terrenas coepit depellere curas,</l>
               <l n="3.28">Creuit et in nostro pectore uerus amor.</l>
               <l n="3.29">Non mea mortales cupiunt praecordia formas</l>
               <l n="3.30">      Nec mihi Gnesa magis, pulchra puella, placet.</l>
               <l n="3.31">Asperior rusco facta est et uilior alga,</l>
               <l n="3.32">Nec mihi plus chara est ut prius ilia fuit.</l>
               <l n="3.33">Sit licet insigni formosior ore Diana</l>
               <l n="3.34">Oraque caelicolis candidiora gerat,</l>
               <l n="3.35">   Diua placet summique parens innupta tonantis</l>
               <l n="3.36">Quae recipit nostras, uirgo beata, preces.</l>
               <l n="3.37">Omnibus in terra sublimior una creatis,</l>
               <l n="3.38">Omnibus in caelo sanctior una choris.</l>
               <l n="3.39">Quae procul inferni fauces Stygiamque paludem,</l>
               <l n="3.40">      Quae procul aeternam pellit ab orbe necem.</l>
               <l n="3.41">Vnica quae celso mortalia iunxit Olympo,</l>
               <l n="3.42">Quae miscet superis inferiora polis.</l>
               <l n="3.43">Per quam terrigenis dantur <corr>commercia</corr> caeli,</l>
               <l n="3.44">Per quam caelicolis nos sumus, ecce, pares.</l>
               <l n="3.45">    Quis non pro fuluo terram contemneret auro,</l>
               <l n="3.46">Quis non pro gemmis uilia quaeque daret?</l>
               <l n="3.47">Vt uaga Ledaei tetigerunt sydera fratres,</l>
               <l n="3.48">Verterunt oculos a regione soli.</l>
               <l n="3.49">Vt semel Alcides summum conscendit Olympum,</l>
               <l n="3.50">      Despicit e summis deteriora plagis.</l>
               <closer>Finis.</closer>
            </div>
            <div type="carmen" met="hendecasyllabus">
               <head>Eiusdem carmen de fragilitate humana et mutatione amoris.</head>
               <l n="4.1">Cum blande Veneri meam dicarem</l>
               <l n="4.2">Vitam, Pieriis choris uacantem,</l>
               <l n="4.3">Et nostram placido darem iuuentam</l>
               <l n="4.4">Omnem seruitio tuo, Cupido,</l>
               <l n="4.5">    Expectans meritum labore dignum,</l>
               <l n="4.6">Mi Gnesam dederas uagam puellam,</l>
               <l n="4.7">Mercedis ualidae loco tenendam</l>
               <l n="4.8">Cui iungit roseum Venus decorem</l>
               <l n="4.9">Quo nostram rapuit repente mentem.</l>
               <pb n="180"/>
               <l n="4.10">   Erroris nebula tamen remota</l>
               <l n="4.11">Et desiderio roseum relicto</l>
               <l n="4.12">Non Gnesae rubeum mouet labellum,</l>
               <l n="4.13">Non Gnesae cruciat micans ocellus,</l>
               <l n="4.14">Non Gnesae nitidus rapit capillus,</l>
               <l n="4.15"> Non collum niueum trahit puellae,</l>
               <l n="4.16">Non eius capiunt genae rubentes.</l>
               <l n="4.17">Lasciuus fieri prius Polemon,</l>
               <l n="4.18">Et <corr>mollis</corr> uolui magis Pericles</l>
               <l n="4.19">Quam castos tenerae dies iuuentae</l>
               <l n="4.20"> Et turpem reliquam sequi senectam.</l>
               <l n="4.21">Iam nostram colui satis puellam,</l>
               <l n="4.22">Dilexi nimium meos amores,</l>
               <l n="4.23">Vt iussit Veneris puer Cupido.</l>
               <l n="4.24">Nunc curam reliquis leuem relinquo.</l>
               <l n="4.25"> Plus me non cruciat breuis uoluptas:</l>
               <l n="4.26">Quae iam non poterit diu manere,</l>
               <l n="4.27">Sed praeceps properat breui perire</l>
               <l n="4.28">Vt floris folium cadit repente</l>
               <l n="4.29">Et perdit nitidi decus coloris.</l>
               <l n="4.30"> Aufert quem boreus, notus, uel auster.</l>
               <l n="4.31">Sic Gnesae tenerum rapit decorem</l>
               <l n="4.32">Aetas <sic>per</sic> grauior leuisque morbus.</l>
               <l n="4.33">O formam fragilem meae puellae,</l>
               <l n="4.34">O risus nimium iocosque uanos</l>
               <l n="4.35"> Qui sic praetereunt gradu citato,</l>
               <l n="4.36">In qua spem posui nimis fugacem,</l>
               <l n="4.37">Quae tempus placidae tulit iuuentae.</l>
               <l n="4.38">Erroris tenebras miser relinquo</l>
               <l n="4.39">Et saeuas tumidi maris procellas.</l>
               <l n="4.40"> Me diuae meritas referre laudes</l>
               <l n="4.41">Et lumen nitidae sequi sophiae</l>
               <l n="4.42">Delectat studio laborioso.</l>
               <l n="4.43">Non trita cupidus uolare penna</l>
               <l n="4.44">Caelum constituo, solum relinquam,</l>
               <l n="4.45"> In terris minime uagus morabor.</l>
               <l n="4.46">Fiunt per digitos manusque plumae</l>
               <l n="4.47">Et mutor celeres uigens in alas.</l>
               <l n="4.48">Iam sedes cupio uidere celsas</l>
               <l n="4.49">Et summos superi tronos tonantis</l>
               <l n="4.50">     Virtutis licito proboque nixu</l>
               <l n="4.51">Quo claro fruitur potens Olympo</l>
               <l n="4.52">Alcides simili graduque Pollux,</l>
               <l n="4.53">Quo pronam Stygiae uiam paludis</l>
               <l n="4.54">Vrbis destituit pater Quirinus;</l>
               <l n="4.55"> Incaestus <sic>Frygias</sic> opes reduxit</l>
               <l n="4.56">Iudex in nihilum deis relictis.</l>
               <closer>Finis.</closer>
            </div>
         </div>
      </body>
      <back>
         <closer>
            
Libellus lusus amoris Caroli putei Ragusini.</closer>
      </back>
   </text>
</TEI>
