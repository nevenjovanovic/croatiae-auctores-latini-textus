<TEI xmlns="http://www.tei-c.org/ns/1.0">
   <teiHeader>
      <fileDesc xml:id="kunic-r-ilias-libri">
         <titleStmt>
            <title>Homeri Ilias, Latinis versibus expressa, versio electronica</title>
            <author ref="#alienus">
               <persName type="viaf" ref="224924963">Homerus</persName>
            </author>
            <author ref="kunic02" role="trl">
               <persName xml:lang="hr">Kunić, Rajmund</persName>
               <date>1719-1794</date>
            </author>
            <editor>
               <persName>
                  <ref xml:id="PŠ">Petra Šoštarić</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <p>Priređeno prema digitalizatu izdanja iz 1776.</p>
         </editionStmt>
         <extent ana="E">Mg:E 18.330 versus, verborum 126.883</extent>
         <publicationStmt>
            <p>Elektronska verzija: Digitalizacija hrvatskih latinista, znanstveni
      projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
      Hrvatska.  <date when-iso="2013-01">Siječnja 2013</date>.</p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <biblStruct type="externum">
               <monogr>
      
                  <author>Homerus</author>
                  <author ref="kunic02" role="vertit">
                     <name xml:lang="hr">Kunić, Rajmund</name>
                     <date>1719-1794</date>
                  </author>
                  <title>Ilias. Latinis versibus expressa a Raymondo Cunichio
      Ragusino. </title>
                  <imprint>
                     <pubPlace>Romae</pubPlace>
                     <publisher>Excudebat Ioannes Zempel</publisher>
                     <date>1776</date>
                  </imprint>
                  <extent>XLVII + 611 pag. ; 2o </extent>
               </monogr>
               <note>Orig.: 'Ilias.</note>
               <idno type="other">Xb * Jurić. Scriptores</idno>
               <relatedItem type="primjerak">
                  <ref type="signatura">NSK Zagreb RIIF-2o-28</ref>
               </relatedItem>
               <relatedItem type="digitalizat-internet">
                  <ref type="gbs" target="http://books.google.com/books?id=Hx1LAAAAcAAJ">Homeri Ilias latinis versibus expressa a Raymundo Cunichio Ragusino - Homerus, Raimondo Cunich - Google Books</ref>
               </relatedItem>
               <relatedItem type="digitalizat-internet">
                  <ref type="gbs" target="http://books.google.com/books?id=XXxBAAAAcAAJ">Homeri Ilias Latinis versibus ... - Google Books</ref>
               </relatedItem>
               <relatedItem type="digitalizat-internet">
                  <ref type="bsb" target="http://www.mdz-nbn-resolving.de/urn/resolver.pl?urn=urn:nbn:de:bvb:12-bsb10209549-1">Ilias / Homerus<note> RaimundusCunichius hrvlat-internet</note>
                  </ref>
               </relatedItem>
            </biblStruct>
         </sourceDesc>
      </fileDesc>
    <encodingDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="abstract" occurs="1"/>
          <tagUsage gi="author" occurs="4"/>
          <tagUsage gi="back" occurs="1"/>
          <tagUsage gi="bibl" occurs="1"/>
          <tagUsage gi="biblStruct" occurs="1"/>
          <tagUsage gi="body" occurs="1"/>
          <tagUsage gi="change" occurs="1"/>
          <tagUsage gi="closer" occurs="1"/>
          <tagUsage gi="corr" occurs="5"/>
          <tagUsage gi="creation" occurs="1"/>
          <tagUsage gi="date" occurs="6"/>
          <tagUsage gi="div" occurs="26"/>
          <tagUsage gi="editionStmt" occurs="1"/>
          <tagUsage gi="editor" occurs="1"/>
          <tagUsage gi="extent" occurs="2"/>
          <tagUsage gi="fileDesc" occurs="1" withId="1"/>
          <tagUsage gi="head" occurs="25"/>
          <tagUsage gi="idno" occurs="1"/>
          <tagUsage gi="imprint" occurs="1"/>
          <tagUsage gi="item" occurs="3"/>
          <tagUsage gi="keywords" occurs="3"/>
          <tagUsage gi="l" occurs="18330"/>
          <tagUsage gi="langUsage" occurs="1"/>
          <tagUsage gi="language" occurs="1"/>
          <tagUsage gi="list" occurs="3"/>
          <tagUsage gi="monogr" occurs="1"/>
          <tagUsage gi="name" occurs="1"/>
          <tagUsage gi="note" occurs="1769"/>
          <tagUsage gi="orgName" occurs="1"/>
          <tagUsage gi="p" occurs="439"/>
          <tagUsage gi="particDesc" occurs="1"/>
          <tagUsage gi="pb" occurs="539"/>
          <tagUsage gi="persName" occurs="5" withId="1"/>
          <tagUsage gi="placeName" occurs="1"/>
          <tagUsage gi="profileDesc" occurs="1"/>
          <tagUsage gi="pubPlace" occurs="1"/>
          <tagUsage gi="publicationStmt" occurs="1"/>
          <tagUsage gi="publisher" occurs="1"/>
          <tagUsage gi="ref" occurs="8" withId="1"/>
          <tagUsage gi="relatedItem" occurs="4"/>
          <tagUsage gi="resp" occurs="1"/>
          <tagUsage gi="respStmt" occurs="1"/>
          <tagUsage gi="revisionDesc" occurs="1"/>
          <tagUsage gi="settingDesc" occurs="1"/>
          <tagUsage gi="sic" occurs="53"/>
          <tagUsage gi="sourceDesc" occurs="1"/>
          <tagUsage gi="teiHeader" occurs="1"/>
          <tagUsage gi="term" occurs="5"/>
          <tagUsage gi="text" occurs="1"/>
          <tagUsage gi="textClass" occurs="1"/>
          <tagUsage gi="title" occurs="2"/>
          <tagUsage gi="titleStmt" occurs="1"/>
        </namespace>
      </tagsDecl>
    </encodingDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date notAfter="1776" period="17xx_3_third">1776</date>
   
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
            </keywords>
            <keywords scheme="genre">
               <term>poesis - epica</term>
               <term>poesis - versio</term>
            </keywords>
         </textClass>
      </profileDesc>
   
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2013-01-12T22:46:30</date>
         Početna TEI XML verzija.
         </change>
      </revisionDesc>
   </teiHeader>
   <text>
      <body>
         <div type="poesis-liber" met="hexameter" n="01">
            <head>HOMERI ILIADOS LIBER PRIMUS. </head>
            <l n="1.1">Iram, diva, trucem Pelidae concine Achillei, </l>
             
            <l n="1.2">Innumeris horrenda olim quae pressit Achivos </l>
             
            <l n="1.3">Luctibus; obscuro multas et compulit Orco </l>
             
            <l n="1.4">Heroum fortes animas, ac frigida leto </l>
             
            <l n="1.5">Membra feris canibus praedam, alitibusque reliquit </l>
             
            <l n="1.6">Omnigenis; (magni certo Jovis omnia nutu </l>
             
            <l n="1.7">Ibant) ex quo, acres ad jurgia saeva coorti, </l>
             
            <l n="1.8">Regnatorque virūm Atrides, et dius Achilles </l>
             
            <l n="1.9">Ruperunt pactamque fidem, et socialia vincla.</l>
             
            <l n="1.10">Immani geminos reges, duo lumina Grajūm, <note type="numvers">10</note>
            </l>
             
            
            <pb n="Homer-v-8"/>
            <l n="1.11">Quis divūm inter se rixa commisit, et alto</l>
             
            <l n="1.12">Indomitos acuit primum sub corde furores?</l>
             
            <l n="1.13">Candida quem superūm genuit Latona parenti,</l>
             
            <l n="1.14">Arcitenens. regi offensus vulgo intulit atram</l>
             
            <l n="1.15">Ille luem; totis passim quae didita castris</l>
             
            <l n="1.16">Argivam leto pubem sternebat acerbo</l>
             
            <l n="1.17">Unius Atridae ob culpam, Chrysenque superbis</l>
             
            <l n="1.18">Exceptum dictis; Chrysen, cui prima sacrorum</l>
             
            <l n="1.19">Cura, et Apollinei custodia credita templi. </l>
             
            <l n="1.20">Venerat hic Danaūm ad naves ingentia secum</l>
             
            <l n="1.21">Dona ferens, gnatae pretium, vittamque sacerdos</l>
             
            <l n="1.22">Aurato implicitam sceptro gestabat, et omnes</l>
             
            <l n="1.23">Ambibat precibus Grajos; geminosque rogabat</l>
             
            <l n="1.24">Praecipue Atridas, rerum queis tradita summa: </l>
             
            <l n="1.25">Magnanimi Atridae, Grajūm et gens fortibus armis </l>
             
            <l n="1.26">Incluta; sic divi, quotquot fulgentia caeli </l>
             
            <l n="1.27">Templa colunt, vobis Priameïa vertere fundo </l>
             
            <l n="1.28">Moenia dent, ventisque domum remeare secundis; </l>
             
            <l n="1.29">Solvite servitio mihi dulcem et reddite natam. </l>
             
            <l n="1.30">Reddite; neu pretium, neve haec insignia, dextra <note type="numvers">30</note>
            </l>
             
            <l n="1.31">Quae gesto, et longe jaculantem spernite Phoebum.</l>
             
            <l n="1.32">Talibus orabat senior; cunctique favebant </l>
             
            <l n="1.33">Grajugenae assensu haud dubio, sacrique verendam </l>
             
            <l n="1.34">Canitiem capitis, capiendaque dona fremebant.</l>
             
            <l n="1.35">Non tamen his flexit verbis Agamemnona: saevus </l>
             
            <l n="1.36">Ille virum totis actutum excedere castris </l>
             
            <l n="1.37">Imperat, ac flentem dictis incessit amaris:</l>
             
            <l n="1.38">Ocyus hinc abscede, senex; ne, sive manentem, </l>
             
            <l n="1.39">Seu puppes fuero redeuntem nactus ad altas, </l>
             
            <l n="1.40">Nil tibi jam prosit sceptrumve, aut insula Phoebi. <note type="numvers">40</note>
            </l>
             
            <l n="1.41">Quam poscis, gnatam certum est dimittere nusquam, </l>
             
            <l n="1.42">Dum procul abductam patria tellure senectus </l>
             
            <pb n="v-30"/>
            <l n="1.43">Occupet Argivas inter, nostrumque cubile</l>
             
            <l n="1.44">Ornantem, et gracili texentem stamine telas.</l>
             
            <l n="1.45">At tu, dum salvo licet, hinc te proripe; nec me</l>
             
            <l n="1.46">Incassum precibus, longaque incende querela. </l>
             
            <l n="1.47">Sic ait: ille metu mutus nihil hiscere contra</l>
             
            <l n="1.48">Est ausus; tacitusque dolensque in litore curvo,</l>
             
            <l n="1.49">Spumea qua rauco frangunt se caerula fluctu,</l>
             
            <l n="1.50">Ibat; et, ad caelum tollens manantia fletu <note type="numvers">50</note>
            </l>
             
            <l n="1.51">Lumina, sollicito dedit has de pectore voces: </l>
             
            <l n="1.52">Audi haec, arcitenens, cujus sub numine Chrysa est, </l>
             
            <l n="1.53">Quo Cilla et Tenedos circumflua rege superbit, </l>
             
            <l n="1.54">Sminteu: si qua tuus templo tibi grata sacerdos </l>
             
            <l n="1.55">Serta tuli, imposui si quando viscera flammis </l>
             
            <l n="1.56">Caprarumque, boumque; unum hoc da, magne, precanti, </l>
             
            <l n="1.57">Phoebe: luat miseri lacrimas, luctumque parentis </l>
             
            <l n="1.58">Foeda clade tuis Danaūm gens icta sagittis.</l>
             
            <l n="1.59">Talibus orantem Phoebus, fletusque cientem</l>
             
            <l n="1.60">Audiit, et summi celso de vertice Olympi, <note type="numvers">60</note>
            </l>
             
            <l n="1.61">Obscuro faciem nimbo circumdatus almam,</l>
             
            <l n="1.62">Descendit; non ille arcus, pharetramque decoram</l>
             
            <l n="1.63">Oblitus, non tela; humero quae mota sonabant,</l>
             
            <l n="1.64">Turbidus obstantes lapsu dum trajicit auras. </l>
             
            <l n="1.65">Ut venit, classi adversus consedit, et acrem</l>
             
            <l n="1.66">Contenditque arcum torvus, celeremque sagittam</l>
             
            <l n="1.67">Expulit; inde aliam atque aliam. striduntque, volantque</l>
             
            <l n="1.68">Tela Dei, horrendumque argenteus insonat arcus. </l>
             
            <l n="1.69">Principio celeresque canes, montanaque stravit</l>
             
            <l n="1.70">Jumenta; hinc ipsos jaculis incessit acutis, <note type="numvers">70</note>
            </l>
             
            <l n="1.71">Funera funeribus cumulans; semperque recenti</l>
             
            <l n="1.72">Igne pyrae latos passim fulsere per agros. </l>
             
            <l n="1.73">Tela novem cecidere dies: lux extulit ortum</l>
             
            <l n="1.74">Ut decima, in coetum vocat omni a litore Grajos </l>
             
            <pb n="v-54-A2"/>
            <l n="1.75">Pelides, magnae monitu Junonis: Achivūm</l>
             
            <l n="1.76">Quippe vicem curans morientum diva dolebat.</l>
             
            <l n="1.77">Nulla mora; Aeacidae jussu venere frequentes</l>
             
            <l n="1.78">Argolici proceres, Danaūmque exercitus omnis.</l>
             
            <l n="1.79">Quos inter surgens heros ita farier orsus: </l>
             
            <l n="1.80">Atrida, ut video, Troja Phrygibusque relictis, <note type="numvers">80</note>
            </l>
             
            <l n="1.81">Errandum rursus pelago, vitandaque fata;</l>
             
            <l n="1.82">Si qua tamen fessis dederit fortuna regressum.</l>
             
            <l n="1.83">Nam simul heic bellumque luesque absumit Achivos.</l>
             
            <l n="1.84">Verum age, nunc aliquem, seu vates ille, sacerdos</l>
             
            <l n="1.85">Sive fuat, somnive interpres, (somnia namque</l>
             
            <l n="1.86">Ipse deūm caelo genitor demittit ab alto)</l>
             
            <l n="1.87">Oremus pandat, cur saevit Phoebus Apollo?</l>
             
            <l n="1.88">Num prece, neglectus, sacro aut succenset omisso?</l>
             
            <l n="1.89">Num pingui nidore ovium, pecorisque piatus</l>
             
            <l n="1.90">Caprigeni, tristes ponet placabilis iras? <note type="numvers">90</note>
            </l>
             
            <l n="1.91">Talia Pelides: contra cui talibus infit</l>
             
            <l n="1.92">Calchas Thestorides; quo non praestantior alter</l>
             
            <l n="1.93">Augurio divūm mentes, atque abdita rerum</l>
             
            <l n="1.94">Pandere. scit vates fato quaecumque trahuntur,</l>
             
            <l n="1.95">Quae sunt, quae fuerunt; Phoeboque acceptus et idem</l>
             
            <l n="1.96">Lectus, ad Iliacas classem qui duceret oras,</l>
             
            <l n="1.97">Captaretque auras augur, cursumque doceret: </l>
             
            <l n="1.98">Nempe jubes, regi superūm gratissime Achilleu,</l>
             
            <l n="1.99">Fatidicis iram Phoebi me pandere dictis.</l>
             
            <l n="1.100">Pando equidem: divūm sed tu mihi numina sancta <note type="numvers">100</note>
            </l>
             
            <l n="1.101">Jura, quidquid erit, verbis, dextraque futurum</l>
             
            <l n="1.102">Auxilio. Grajis qui maximus imperat, unum</l>
             
            <l n="1.103">Quem populi observant regem, non auribus aequis</l>
             
            <l n="1.104">Audiet haec. capiti exitium, rebusque ruinam</l>
             
            <l n="1.105">Comparat ille suis, regum qui concitat iram</l>
             
            <l n="1.106">Deterior; regum ira latet sub pectore, donec </l>
             
            <pb n="v-81"/>
            <l n="1.107">Erumpat se, nacta locum, tempusque nocendi.</l>
             
            <l n="1.108">Ergo age, dic, num quis me laedet vera loquentem,</l>
             
            <l n="1.109">Parentemque tuis, Danaūm fortissime, jussis?</l>
             
            <l n="1.110">Aeacides contra; Fide, inquit, pelle timorem, <note type="numvers">110</note>
            </l>
             
            <l n="1.111">Quisquis inest animo; fretus me vindice, nosti </l>
             
            <l n="1.112">Augurium quodcumque, refer. testis mihi Phoebus; </l>
             
            <l n="1.113">Quem tibi rite vocas; Grajis quo afflante futuros </l>
             
            <l n="1.114">Eventus aperis, mentemque, et fata deorum; </l>
             
            <l n="1.115">Donec ero, vescarque auris vitalibus usquam, </l>
             
            <l n="1.116">Nullus erit, qui te violet, dextramque scelestus </l>
             
            <l n="1.117">Impune attollat contra: non, dixeris ipsum </l>
             
            <l n="1.118">Si regem, imperio cunctis qui praestat, Atriden.</l>
             
            <l n="1.119">Sic animo est vatis pulsus timor. ergo ita fatur:</l>
             
            <l n="1.120">Non prece, non sacro succenset Phoebus omisso. <note type="numvers">120</note>
            </l>
             
            <l n="1.121">Ille sacerdotem propter furit; his Agamemnon,</l>
             
            <l n="1.122">Quem foede castris exegit, nec dedit orbo</l>
             
            <l n="1.123">Dilectam patri gnatam; nec dona recepit</l>
             
            <l n="1.124">Ferreus. hunc propter saevit deus, et magis idem</l>
             
            <l n="1.125">Saeviet, ille luem nunquam, nec funera fessus</l>
             
            <l n="1.126">Mittere, ni patrios repetat formosa penates</l>
             
            <l n="1.127">Chryseïs, donisque auctus, nataque recepta</l>
             
            <l n="1.128">Placatus genitor, taurorum sanguine multa.</l>
             
            <l n="1.129">Ipse deum exoret, coeptas ne proferat iras. </l>
             
            <l n="1.130">Talibus orantem torvo Pelopeïus heros <note type="numvers">130</note>
            </l>
             
            <l n="1.131">Lumine spectabat: mens ira exaestuat, acres</l>
             
            <l n="1.132">Horrendum micuere oculi, turbataque frons est.</l>
             
            <l n="1.133">Tum vatem increpuit, rupitque has pectore voces: </l>
             
            <l n="1.134">Terrorum infelix vates, laetabile nunquam </l>
             
            <l n="1.135">Quidquam ego te audiero, semper sed voce canentem </l>
             
            <l n="1.136">Dira triste aliquid? nam me saevis tua dictis </l>
             
            <l n="1.137">Perpetuo immeritum laedunt responsa, nec unquam </l>
             
            <l n="1.138">Meve, meosve juvas vel verbo, perdite, vel re.</l>
             
            <pb n="v-109"/>
            <l n="1.139">Et nunc vaticinans irato haec funera Phoebo</l>
             
            <l n="1.140">Missa canis genti Danaūm, dimittere captam</l>
             
            <l n="1.141">Quod non sustinui Chryseïda. quippe Mycenis</l>
             
            <l n="1.142">Optabam nostros coleret captiva penates;</l>
             
            <l n="1.143">Illa Clytemnestra melior, quam corpore, mente</l>
             
            <l n="1.144">Quam celeri longe praestat, manuumque labore.</l>
             
            <l n="1.145">Nec tamen abnuero, si rerum pendet ab illa</l>
             
            <l n="1.146">Certa salus, Chrysam duci, reddique parenti:</l>
             
            <l n="1.147">Nec populi exitio laetor, dirisque meorum</l>
             
            <l n="1.148">Funeribus: contra sed vos mihi digna parate</l>
             
            <l n="1.149">Praemia confestim, donis ego solus Achivūm</l>
             
            <l n="1.150">Ne caream. nam quod mihi muneris obtigit, ecce <note type="numvers">150</note>
            </l>
             
            <l n="1.151">Dilapsum fluit e manibus longeque recedit. </l>
             
            <l n="1.152">Vix ea fatus erat, paribus cum dius Achilles</l>
             
            <l n="1.153">It contra dictis, et magno haec pectore fatur: </l>
             
            <l n="1.154">Inclute rex Atride, animo qui tantus habendi </l>
             
            <l n="1.155">Gliscit amor? praedae non ulla intacta Pelasgis </l>
             
            <l n="1.156">Pars superat. victis quae capta ex urbibus olim, </l>
             
            <l n="1.157">Partiti ad naves tulimus, sua quisque, laboris </l>
             
            <l n="1.158">Exiguum ingentis pretium; nec didita castris; </l>
             
            <l n="1.159">Cogi iterum, partemque tibi deducier aequum est: </l>
             
            <l n="1.160">Verum, age, poscenti Phoebo concede puellam: <note type="numvers">160</note>
            </l>
             
            <l n="1.161">At nos tergeminis aequi pensabimus olim </l>
             
            <l n="1.162">Jacturam donis, si quando Jupiter urbe </l>
             
            <l n="1.163">Annuat Iliaca tandem, gazaque potiri.</l>
             
            <l n="1.164">Tum sic Atrides: Nequidquam vana per artem </l>
             
            <l n="1.165">Moliris, Pelida, dolis et cuncta videntem </l>
             
            <l n="1.166">Fallere vis tectis. partis tu nempe fruare </l>
             
            <l n="1.167">Dives? ego famula doleam fraudatus adempta: </l>
             
            <l n="1.168">Audi ergo, et mea dicta memor sub pectore conde. </l>
             
            <l n="1.169">Vel mihi pro rapta dignum Chryseïde munus </l>
             
            <l n="1.170">Sponte dabunt Graji, dare vel si forte recusent <note type="numvers">170</note>
            </l>
             
            <pb n="v-137"/>
            <l n="1.171">Sponte sua, veniens alta ad tentoria, dona</l>
             
            <l n="1.172">Vel tua, vel Telamoniadae, vel fortis Ulyssei,</l>
             
            <l n="1.173">Ipse abigam. quoquo veniam, contendere nemo</l>
             
            <l n="1.174">Audebit, metuensque mali mussabit inultus.</l>
             
            <l n="1.175">Attamen haec alias disquiri praestat: in aequor</l>
             
            <l n="1.176">Nunc potius curvo deductam litore puppim</l>
             
            <l n="1.177">Remigio aptemus: conscendat gnataque, gnatae</l>
             
            <l n="1.178">Et quas adventu laetus, donisque sacerdos,</l>
             
            <l n="1.179">Mactet oves Phoebo, pestemque avertat Achivis.</l>
             
            <l n="1.180">Dux eat Idomeneus, Ajaxve, aut dius Ulysses, <note type="numvers">180</note>
            </l>
             
            <l n="1.181">Vel tu, si cordi est, rerum saevissime Achilleu,</l>
             
            <l n="1.182">Duc ipse; atque, deo sacris de more solutis,</l>
             
            <l n="1.183">Exora pacem Danais, rebusque salutem.</l>
             
            <l n="1.184">Talibus ille: tuens quem dudum lumine torvo </l>
             
            <l n="1.185">Pelides: Nam quis, rerum foedissime, posthac </l>
             
            <l n="1.186">Te Danaūm regem ferat, ac tua jussa capessat, </l>
             
            <l n="1.187">Sive iter indugredi jubeas, seu tendere in hostem? </l>
             
            <l n="1.188">Non etenim huc veni Teucrorum laesus ab ullo; </l>
             
            <l n="1.189">Nec mihi Dardania quisquam de gente juvencos, </l>
             
            <l n="1.190">Pascentesve avertit equos, vel tempore in ullo <note type="numvers">190</note>
            </l>
             
            <l n="1.191">Frugiferos Phthiae viduavit fructibus agros. </l>
             
            <l n="1.192">Iliacis namque a muris Phthiotica longe </l>
             
            <l n="1.193">Regna jacent: medii montes, immensaque ponti </l>
             
            <l n="1.194">Aequora. te propter patriam, carosque penates </l>
             
            <l n="1.195">Liqui amens; quaeroque meo tibi sanguine laudem </l>
             
            <l n="1.196">Vesanus, fratrique tuo. tu, cuncta ferentem </l>
             
            <l n="1.197">Vos propter, quidquam nec curas, nec facis hili: </l>
             
            <l n="1.198">Quaeque labor longus peperit mihi, quaeque dedere </l>
             
            <l n="1.199">Grajugenae merito, rapturum dona minaris. </l>
             
            <l n="1.200">Dona tuis non aequa tuli; nec dives abibo <note type="numvers">200</note>
            </l>
             
            <l n="1.201">Aeque olim, tandem captae cum moenia Trojae </l>
             
            <l n="1.202">Vastarint Danai. duri pars maxima belli</l>
             
            <pb n="v-165"/>
            <l n="1.203">Usque meis geritur manibus: cum denique laeti</l>
             
            <l n="1.204">Congestas partimur opes, tibi maxima praedae</l>
             
            <l n="1.205">Pars cedit; magnis ego quae mihi parta periclis</l>
             
            <l n="1.206">Obvenit merces, abeo parvamque, meoque</l>
             
            <l n="1.207">Gratam animo portans ad naves, membra labore</l>
             
            <l n="1.208">Fractus adhuc, saevi longo et certamine Martis.</l>
             
            <l n="1.209">At nunc, quod satius multo est, te, ingrate, relicto,</l>
             
            <l n="1.210">Cum sociis, armisque, aerata et classe per altum <note type="numvers">210</note>
            </l>
             
            <l n="1.211">Vela dabo; nec me indecorem tua castra videbunt</l>
             
            <l n="1.212">Digna, indigna pati, frustra et bellare rapacis</l>
             
            <l n="1.213">Ludibrium Atridae. Quae postquam talia fatus</l>
             
            <l n="1.214">Pelides, contra tumido Pelopeïus ore: </l>
             
            <l n="1.215">I, classem committe auris, ventoque ferente</l>
             
            <l n="1.216">Carpe fugam quavis; nec te moror, aut prece mens est</l>
             
            <l n="1.217">Ambire ut maneas. qui me observentque, juventque</l>
             
            <l n="1.218">Sunt alii mecum fortes, praeque omnibus aequus</l>
             
            <l n="1.219">Jupiter. I; mihi te nemo est infensior unus</l>
             
            <l n="1.220">Regibus e cunctis: cui semper jurgia cordi, <note type="numvers">220</note>
            </l>
             
            <l n="1.221">Rixaeque, pugnaeque. acer quod Marte feroci</l>
             
            <l n="1.222">Praestas, parce tumere; Dei sunt omnia munus.</l>
             
            <l n="1.223">I, puppesque tuas tecum, pubemque tuorum</l>
             
            <l n="1.224">Duc sedes longe ad patrias, regnaque per urbes</l>
             
            <l n="1.225">Myrmidonum: nec te curo jam scilicet hilum,</l>
             
            <l n="1.226">Nec metuo iratum. quin hoc ambage sine ulla</l>
             
            <l n="1.227">Praedico: mihi formosam Chryseïda Phoebus</l>
             
            <l n="1.228">Quando aufert; puppique mea deducta, meoque</l>
             
            <l n="1.229">Remige mittetur: verum Briseïda pulchram</l>
             
            <l n="1.230">Ipse, tuum munus, per vim tentoria ad alta <note type="numvers">230</note>
            </l>
             
            <l n="1.231">Rapturus veniam; noscas ut denique, Achille</l>
             
            <l n="1.232">Atrides quanto melior sim; nec minus alter</l>
             
            <l n="1.233">Horreat aequalem mihi sese attollere contra. </l>
             
            <l n="1.234">Sic ait: indoluit Pelides, atque sub hirto</l>
             
            <pb n="v-188"/>
            <l n="1.235">Pectore consilium partes versabat in ambas.</l>
             
            <l n="1.236">Num femori haerentem gladium distringat, et acer</l>
             
            <l n="1.237">Disturbetque viros circum, regemque trucidet;</l>
             
            <l n="1.238">An premat indomito gliscentem corde furorem. </l>
             
            <l n="1.239">Talia versanti secum, magnaque trahenti</l>
             
            <l n="1.240">Fulmineum vagina ensem; delapsa per auras <note type="numvers">240</note>
            </l>
             
            <l n="1.241">Advenit caelo Pallas, quam regia Juno</l>
             
            <l n="1.242">Misit, amansque ambos, et curans diva; retroque</l>
             
            <l n="1.243">Adstitit, injecitque manum flavaque prehendit</l>
             
            <l n="1.244">Caesarie, mediis manifesta in millibus uni.</l>
             
            <l n="1.245">Horruit, intremuitque artus, et lumina flexit</l>
             
            <l n="1.246">Versa retro admirans Pelides; nec mora, divam</l>
             
            <l n="1.247">Agnovit fulgentem oculos; ac talia fatur.</l>
             
            <l n="1.248">O Jovis aegisoni proles, dea, cur mihi, cur nam</l>
             
            <l n="1.249">Venisti? an dantem ut videas jura omnia pessum</l>
             
            <l n="1.250">Atriden? sibi qui factis (non irrita jacto <note type="numvers">250</note>
            </l>
             
            <l n="1.251">Verba) sibi exitium factis struit ipse superbis. </l>
             
            <l n="1.252">Haec heros; blandis cui sic Tritonia verbis.</l>
             
            <l n="1.253">Diva modum positura tuo, Pelida, furori,</l>
             
            <l n="1.254">Si parere voles, veni huc delapsa deorum</l>
             
            <l n="1.255">Sedibus e superis, missu Junonis, amore</l>
             
            <l n="1.256">Quae vos aequa pari spectatque, et curat utrumque.</l>
             
            <l n="1.257">Ergo age, parce gravi rixae; neve extrahe ferrum:</l>
             
            <l n="1.258">Dic potius, quot erunt, saevis convicia verbis.</l>
             
            <l n="1.259">Hoc tibi praedico vates non vana; futurum</l>
             
            <l n="1.260">Tripla tibi ut quondam pro tali praemia noxa <note type="numvers">260</note>
            </l>
             
            <l n="1.261">Ultro adsint: nunc parce, meis neve abnue dictis. </l>
             
            <l n="1.262">Sic dea; sic placidis respondit vocibus heros:</l>
             
            <l n="1.263">Vestra quidem, superi, faciendum est jussa: calescant</l>
             
            <l n="1.264">Corda licet furiis, praestat parere tamen dīs.</l>
             
            <l n="1.265">Qui divos audit, divis auditur et ipse. </l>
             
            <l n="1.266">Talibus ille deam alloquitur, pulchroque tenebat</l>
             
            <pb n="Homer-v-218"/>
            <l n="1.267">Ingentem in capulo dextram: dein impulit ensem</l>
             
            <l n="1.268">Horrendum retro, vaginaque abdidit alte,</l>
             
            <l n="1.269">Praesenti nequaquam ausus non cedere divae. </l>
             
            <l n="1.270">Ergo tecta Jovis Pallas, divūmque petivit <note type="numvers">270</note>
            </l>
             
            <l n="1.271">Concilium: Atridae rursus maledicere coepit</l>
             
            <l n="1.272">Pelides, fuditque irato haec turbidus ore: </l>
             
            <l n="1.273">Vino plene, canisque oculos, cervique fugacis</l>
             
            <l n="1.274">Corda gerens, nunquam cum pube ad praelia, nunquam es</l>
             
            <l n="1.275">Ausus ad insidias cum primis ire virorum.</l>
             
            <l n="1.276">Quippe putas mortem, belli tentare pericla.</l>
             
            <l n="1.277">Multo etenim praestat Danaūm per castra, vel uno</l>
             
            <l n="1.278">Si quis te laesit verbo, mutireque contra </l>
             
            <l n="1.279">Est ausus, grassari odiis, pretiumque laboris</l>
             
            <l n="1.280">Eripere, et praedae quidquid virtute paravit. <note type="numvers">280</note>
            </l>
             
            <l n="1.281">Rex populi haud pastor, sed foede vorator. inertes</l>
             
            <l n="1.282">Inter enim regnas: quod ni foret, haec foret hercle</l>
             
            <l n="1.283">Nunc illata tuae postrema injuria genti.</l>
             
            <l n="1.284">Sed tibi praedico, regum et violabile nulli</l>
             
            <l n="1.285">Jusjurandum addo. sceptrum hoc regale, quod umbras</l>
             
            <l n="1.286">Et virgulta unquam non fundet, stirpe recisum</l>
             
            <l n="1.287">Ut semel est, posuitque comas, et brachia ferro,</l>
             
            <l n="1.288">Olim arbos, auro inclusum gestamen Achivi</l>
             
            <l n="1.289">Nunc manibus versant reges, queis Jupiter auctor</l>
             
            <l n="1.290">Servandasque dedit leges, dicendaque jura: <note type="numvers">290</note>
            </l>
             
            <l n="1.291">Hoc ego nunc testor sceptrum regale, futurum</l>
             
            <l n="1.292">Tempus, cum Danaūm nemo non optet Achillem,</l>
             
            <l n="1.293">Cum nequeas rebus lapsis, Atrida, levamen</l>
             
            <l n="1.294">Ferre ullum, frustra moerens, ubi milia passim</l>
             
            <l n="1.295">Leto multa dabit ferus Hector, strataque ferro</l>
             
            <l n="1.296">Corpora acervatim campis confusa jacebunt.</l>
             
            <l n="1.297">
               <corr>Tunc</corr> tristes tibi discerpent praecordia curae,</l>
             
            <l n="1.298">Tunc te damnabis frustra, feroque pigebit</l>
             
            <pb n="v-245"/>
            <l n="1.299">Contempsisse virum, qui, Mars ubi praelia miscet,</l>
             
            <l n="1.300">Optimus in cunctis pugnat bellator Achivis. <note type="numvers">300</note>
            </l>
             
            <l n="1.301">Sic ait; eque manu auratis fulgentia bullis</l>
             
            <l n="1.302">Sceptra solo iratus projecit; sedit at ipse</l>
             
            <l n="1.303">Turbidus. Atrides contra surit asper, acerbus,</l>
             
            <l n="1.304">Dira fremens. Horum medius tum, sede relicta,</l>
             
            <l n="1.305">Exsurgit Nestor, Pyliae rex gentis, et auctor</l>
             
            <l n="1.306">Consilii sapiens, cui vox manabat ab ore,</l>
             
            <l n="1.307">Suaviloquo jucunda, ipso dulcis mage melle.</l>
             
            <l n="1.308">Huic duo secla virūm, quos inter natus et altus</l>
             
            <l n="1.309">Ille Pylo in sacra fuerat, jam condita dudum</l>
             
            <l n="1.310">Desierant, aetas haec ibat tertia regi. <note type="numvers">310</note>
            </l>
             
            <l n="1.311">Qui bonus ambobus prudenti haec pectore fatur: </l>
             
            <l n="1.312">Pro superi! tibi quantus adest jam Graecia luctus!</l>
             
            <l n="1.313">Gaudebit certe Priamus, natique, Phrygumque</l>
             
            <l n="1.314">Turba omnis tota exsultans laetabitur urbe,</l>
             
            <l n="1.315">Audierit si vos, Grajūm duo lumina, primos</l>
             
            <l n="1.316">Consilioque manuque, odia exercere, molesta</l>
             
            <l n="1.317">Et rixa implicitos jurgari mutua: verum</l>
             
            <l n="1.318">Audite, atque seni laeta parete minores</l>
             
            <l n="1.319">Mente ambo. versatus ego sum nanque virorum</l>
             
            <l n="1.320">In coetu quondam virtute ac robore vobis <note type="numvers">320</note>
            </l>
             
            <l n="1.321">Praestantum longe, nec me sprevere monentem.</l>
             
            <l n="1.322">Nullum quippe virum vidi, nullumque videbo,</l>
             
            <l n="1.323">Qualem Pirithoum regem, regemque Dryanta,</l>
             
            <l n="1.324">Caeneaque, Exadiumque, deoque parem Polyphemum,</l>
             
            <l n="1.325">Theseaque Aegiden formaque, et viribus aequum</l>
             
            <l n="1.326">Caelitibus. nemo his fuit usquam fortior omni</l>
             
            <l n="1.327">Terrigenum in numero. fortes cum fortibus arma</l>
             
            <l n="1.328">Contulerunt, fretique animis bella aspera contra</l>
             
            <l n="1.329">Montanas gessere feras, et Pelio in alto</l>
             
            <l n="1.330">Nubigenas dira straverunt caede bimembres. <note type="numvers">330</note>
            </l>
             
            <pb n="v-270"/>
            <l n="1.331">His ego tunc; ipsi nanque ultro in bella vocarunt; </l>
             
            <l n="1.332">Ex Apia, atque Pylo veni comes; atque virili</l>
             
            <l n="1.333">Pugnabam pro parte hosti, non audeat ullus</l>
             
            <l n="1.334">Cui pugnare hominum, vestra haec quos extulit aetas.</l>
             
            <l n="1.335">Ille virūm me flos audibat saepe , meisque</l>
             
            <l n="1.336">Parebat monitis. hortanti, et vera monenti</l>
             
            <l n="1.337">Vos quoque nunc parete, oro; quod prosit utrique.</l>
             
            <l n="1.338">Nec tu, Atrida, potens quamvis magnusque, puellam</l>
             
            <l n="1.339">Eripe, donarunt olli quod munus Achivi:</l>
             
            <l n="1.340">Nec tu, Pelide, regi contende; parem rex <note type="numvers">340</note>
            </l>
             
            <l n="1.341">Sceptrifer haud etenim est aliis sortitus honorem;</l>
             
            <l n="1.342">Cui decus ipse dedit magni regnator Olympi.</l>
             
            <l n="1.343">Si te diva parens genuit, si Marte feroci</l>
             
            <l n="1.344">Hunc vincis, regno vincit, pluresque coercet</l>
             
            <l n="1.345">Imperio ille tamen. dirum at compesce furorem</l>
             
            <l n="1.346">Tu prior, Atride. Peliden, ponat ut iram,</l>
             
            <l n="1.347">Ipse orans flectam precibus; qui murus Achivūm</l>
             
            <l n="1.348">Est genti saevi contra discrimina belli.</l>
             
            <l n="1.349">Haec senior. tum sic Atrides: Vera, nec ulli </l>
             
            <l n="1.350">Non laudanda, senex, dicis; verum efferus iste <note type="numvers">350</note>
            </l>
             
            <l n="1.351">Exsultatque animis, vultque omnibus altior unus </l>
             
            <l n="1.352">Ire aliis, fraenare omnes, ac ducere quovis, </l>
             
            <l n="1.353">Regna tenens. frustra sperat sed talia Grajos </l>
             
            <l n="1.354">Posse pati. duri fortem ad certamina belli </l>
             
            <l n="1.355">Quod fecere illum faciles dī, saeva profari </l>
             
            <l n="1.356">Idcircone sinunt stulta convicia lingua?</l>
             
            <l n="1.357">Jactantem haec celer est sic interfatus Achilles: </l>
             
            <l n="1.358">Imbellis fuerim, et nihili, quaecunque loquare, </l>
             
            <l n="1.359">Servorum in morem tua si praecepta facessam. </l>
             
            <l n="1.360">Quaere alios, quibus imperites, faciendaque mandes <note type="numvers">360</note>
            </l>
             
            <l n="1.361">Ore minax torvo. tua jam nec jussa veretur </l>
             
            <l n="1.362">Pelides, regique negat parere superbo.</l>
             
            <pb n="v-296"/>
            <l n="1.363">Hoc tibi praeterea dico, tu pectore dictum</l>
             
            <l n="1.364">Conde memor. certum est pro sola nolle puella</l>
             
            <l n="1.365">Vel te, vel quenquam contra pugnare, dedistis</l>
             
            <l n="1.366">Quandoquidem quae dona, eadem nunc tollitis ipsi.</l>
             
            <l n="1.367">Sed, quae multa mihi congesta in puppibus altis</l>
             
            <l n="1.368">Sunt alia, invito ne quis me attingere, clamo,</l>
             
            <l n="1.369">Audeat. aut agedum conare, Atrida, periclum</l>
             
            <l n="1.370">Et facito, ut noscas rem tuque, et cetera Grajūm <note type="numvers">370</note>
            </l>
             
            <l n="1.371">Turba omnis. mora nulla, tibi latus hauriet imum,</l>
             
            <l n="1.372">Atque tuo tepefacta fluet mea sanguine cuspis. </l>
             
            <l n="1.373">Haec ubi jactarunt saevis mala jurgia dictis,</l>
             
            <l n="1.374">Surrexere ambo, coetuque abiere soluto. </l>
             
            <l n="1.375">Pelides graditur celsa ad tentoria, regem</l>
             
            <l n="1.376">Patroclo ac densa comitum stipante caterva.</l>
             
            <l n="1.377">Atrides celerem deducit litore puppim,</l>
             
            <l n="1.378">Remigioque legit bisdenos, robora pubis</l>
             
            <l n="1.379">Argivae: tum dona deo portanda carinae.</l>
             
            <l n="1.380">Imponit, pulchramque una Chryseïda ducens <note type="numvers">380</note>
            </l>
             
            <l n="1.381">Ipse locat. prudens dux puppim scandit Ulysses. </l>
             
            <l n="1.382">Illi alacres pellunt certantibus aequora remis;</l>
             
            <l n="1.383">At jussu Atridae lustrat se cetera pubes,</l>
             
            <l n="1.384">In salsum et sordes abstergens dejicit aequor.</l>
             
            <l n="1.385">Tum Phoebo mactant procurvo in litore passim</l>
             
            <l n="1.386">Caprigenumque pecus, praestanti et corpore tauros,</l>
             
            <l n="1.387">Imponuntque aris. late se fumida nubes</l>
             
            <l n="1.388">Attollit, mixtusque altas it nidor ad auras. </l>
             
            <l n="1.389">Talia dum celerat castris Argiva juventus,</l>
             
            <l n="1.390">Atrides, nondum pacato corde minarum <note type="numvers">390</note>
            </l>
             
            <l n="1.391">Immemor, Eurybaten compellans, Talthybiumque,</l>
             
            <l n="1.392">Praecones ambo, celeresque ad jussa ministros;</l>
             
            <l n="1.393">Ite, ait, actutum celsa ad tentoria saevi</l>
             
            <l n="1.394">Aeacidae, atque manu Briseïda ducite, jussus </l>
             
            <pb n="v-323"/>
            <l n="1.395">Nam dare si renuat, fuerit quod acerbius, ipse</l>
             
            <l n="1.396">Majori veniam numero comitante meorum. </l>
             
            <l n="1.397">Sic ait: hi regis non mollia jussa facessunt,</l>
             
            <l n="1.398">Moerentesque ibant propter mare, donec ad altas</l>
             
            <l n="1.399">Myrmidonum puppes, et septa ingentia magni</l>
             
            <l n="1.400">Pelidae venere. illic videre sedentem <note type="numvers">400</note>
            </l>
             
            <l n="1.401">Pro foribus juvenem tentoria ad ipsa, suaque</l>
             
            <l n="1.402">Non longe a puppi, venientes vidit Achilles,</l>
             
            <l n="1.403">Agnovitue, animoque haud est laetatus. at illi</l>
             
            <l n="1.404">Magnanimum veriti regem, et formidine mentem</l>
             
            <l n="1.405">Suspensi, effari nihil ausi, nilque rogare,</l>
             
            <l n="1.406">Stabant. his, gelido perculsos nanque pavore</l>
             
            <l n="1.407">Sensit, Pelides haec miti pectore fatur: </l>
             
            <l n="1.408">Praecones salvete deūmque hominumque sequestres;</l>
             
            <l n="1.409">Huc propius me ferte pedem. Non vestra, tyranni</l>
             
            <l n="1.410">Culpa sed est, duci sibi qui Briseïda saevus <note type="numvers">410</note>
            </l>
             
            <l n="1.411">Imperat. En age, quam poscit, Patrocle, puellam</l>
             
            <l n="1.412">Educ ipse foras, ducendam et tradito: at este</l>
             
            <l n="1.413">Ipsi olim testes coram dīs, quidquid et usquam</l>
             
            <l n="1.414">Est hominum, coramque immiti rege; cruentam</l>
             
            <l n="1.415">Grajorum ob cladem nostri si venerit usus.</l>
             
            <l n="1.416">Demens quippe ruit vesana mente, nec ante</l>
             
            <l n="1.417">Quid fuerit, nec quid venturum prospicit, olli</l>
             
            <l n="1.418">Salva rates juxta pubes ut pugnet Achivūm. </l>
             
            <l n="1.419">Sic ait: at dicto paret Patroclus amici,</l>
             
            <l n="1.420">Formosamque foras ducens Briseïda, tradit. <note type="numvers">420</note>
            </l>
             
            <l n="1.421">Illi abeunt rursum ad naves: invitaque flensque</l>
             
            <l n="1.422">It mulier, lento figens vestigia gressu. </l>
             
            <l n="1.423">Tum vero moerens lacrimasque effudit Achilles,</l>
             
            <l n="1.424">Et longe a sociis digressus litore in ipso</l>
             
            <l n="1.425">Consedit pontum adspectans, palmasque tetendit,</l>
             
            <l n="1.426">Et caram tali est affatus voce parentem: </l>
             
            <pb n="v-351"/>
            <l n="1.427">Mater, ad angusti spatium cui scilicet aevi</l>
             
            <l n="1.428">Sum genitus, claro saltem decorasset honore</l>
             
            <l n="1.429">Me pater altitonans: miserum nunc despicit, ullam </l>
             
            <l n="1.430">Nec tribuit partem decoris. majoris Atridae <note type="numvers">430</note>
            </l>
             
            <l n="1.431">Ludibrium heic jaceo; mea praemia rapta superbus</l>
             
            <l n="1.432">Ille habet. Hos alto rumpebat pectore questus,</l>
             
            <l n="1.433">Perque genas ibant lacrimae sine more fluentes. </l>
             
            <l n="1.434">At mater, specubus quae tunc, ut sueta, sedebat</l>
             
            <l n="1.435">In patriis, gemituque audito exterrita surgit;</l>
             
            <l n="1.436">Et summo, nebulae similis, tenuique vapori,</l>
             
            <l n="1.437">Emersit fluctu, seditque in litore gnati</l>
             
            <l n="1.438">Ad latus, atque manu flentem permultis amica.</l>
             
            <l n="1.439">Tum roseo, blande compellans, ore locuta est: </l>
             
            <l n="1.440">Quid fles? quis menti subitus dolor incidit aegrae? <note type="numvers">440</note>
            </l>
             
            <l n="1.441">Dic age, die, caram nec cela, nate, parentem.</l>
             
            <l n="1.442">Ille refert, imo gemitum de pectore ducens: </l>
             
            <l n="1.443">Scis, mater, scis ipsa. jubes quid nota profari</l>
             
            <l n="1.444">Nequidquam? Thebas, sacram sedem Eetionis,</l>
             
            <l n="1.445">Venimus, et captam bello vastavimus urbem.</l>
             
            <l n="1.446">Praeda ingens, vecta huc ad naves, inter Achivos</l>
             
            <l n="1.447">Rite fuit divisa omnis. Chryseïda forti</l>
             
            <l n="1.448">Exemptam dedimus majori munus Atridae.</l>
             
            <l n="1.449">Dein Chryses, Phoebi curat qui templa sacerdos,</l>
             
            <l n="1.450">Advenit Grajum ad naves ingentia secum. <note type="numvers">450</note>
            </l>
             
            <l n="1.451">Dona ferens, natae pretium, vittamque precantum</l>
             
            <l n="1.452">De more implicitam sceptro gestabat, et omnes</l>
             
            <l n="1.453">Ambibat precibus Grajos; geminosque rogabat</l>
             
            <l n="1.454">Praecipue Atridas, rerum queis tradita summa est,</l>
             
            <l n="1.455">Dicta senis Grajos flexere; sacrique verendam</l>
             
            <l n="1.456">Canitiem capitis, capiendaque dona fremebant,</l>
             
            <l n="1.457">At non Atriden precibus, non vincere fletu </l>
             
            <l n="1.458">Evaluit. miseri lacrimas ferus ille parentis </l>
             
            <pb n="v-378"/>
            <l n="1.459">Increpuit, castrisque actutum excedere jussit</l>
             
            <l n="1.460">Multa minans. tristi senior tum percitus ira <note type="numvers">460</note>
            </l>
             
            <l n="1.461">Retro abiit: Phoebus Danais quem dira precantem</l>
             
            <l n="1.462">Audiit, atque luem fatali turbidus arcu</l>
             
            <l n="1.463">Immisit foedam populis. condensa jacebant</l>
             
            <l n="1.464">Corpora acervatim nigro manantia tabo; </l>
             
            <l n="1.465">Saeva dei totis volitabant spicula castris.</l>
             
            <l n="1.466">Inde, malae ut cladis veraci pectore caussam</l>
             
            <l n="1.467">Fatidicus vates, Phoebo monstrante, retexit;</l>
             
            <l n="1.468">Primus ego coetu in Danaūm, quem rite vocaram,</l>
             
            <l n="1.469">Placarique deum jussi, reddique puellam.</l>
             
            <l n="1.470">Atrides dirum infremuit, surgensque minatus <note type="numvers">470</note>
            </l>
             
            <l n="1.471">Est mihi, quae doleo nunc jam perfecta. parenti</l>
             
            <l n="1.472">Puppe cava Chrysae gnatam delecta juventus</l>
             
            <l n="1.473">Argivūm ponto ducit, mactandaque Phoebo</l>
             
            <l n="1.474">Dona vehit: nostrum gemini, Briseida, munus</l>
             
            <l n="1.475">Praecones duxere modo ad tentoria regis.</l>
             
            <l n="1.476">Verum age nunc, siquod potis es, tu sedula proli</l>
             
            <l n="1.477">Auxilium fer diva tuae. caelestia scandens</l>
             
            <l n="1.478">Tecta Jovem exora supplex; tibi Jupiter unquam</l>
             
            <l n="1.479">Si dicto est ullo, factove adjutus. in aede</l>
             
            <l n="1.480">Jactantem patria nam saepe audisse recordor, <note type="numvers">480</note>
            </l>
             
            <l n="1.481">Te solam e superis dirum avertisse Tonanti</l>
             
            <l n="1.482">Exitium, cum vincla olli dī, vimque pararent,</l>
             
            <l n="1.483">Neptunus pater, et Juno, et Tritonia Pallas:</l>
             
            <l n="1.484">Solam atrox turbasse nefas, subitoque vocasse</l>
             
            <l n="1.485">Centimanum, divi Briareum quem nomine dicunt</l>
             
            <l n="1.486">Aegeona homines. advenit, robore patrem</l>
             
            <l n="1.487">Ille suum praestans, multo qui laetus honore</l>
             
            <l n="1.488">Caelicolas inter magna in Jovis aede sedebat.</l>
             
            <l n="1.489">Hunc veriti abstiterunt coepto dī; vincla trementum</l>
             
            <l n="1.490">Excussa e manibus, libertas parta Tonanti est. <note type="numvers">490</note>
            </l>
             
            <pb n="v-406"/>
            <l n="1.491">Haec memora juxtaque sedens, amplexaque supplex</l>
             
            <l n="1.492">Genua dei; si forte velit Troasque juvare,</l>
             
            <l n="1.493">Et Danaūm ad celsas pubem compellere puppes</l>
             
            <l n="1.494">Litus in extremum, caesam, foedeque fugatam;</l>
             
            <l n="1.495">Cui parent, omnes praeclaro ut rege fruantur;</l>
             
            <l n="1.496">Utque malo ingenti doctus jam noscat Atrides,</l>
             
            <l n="1.497">Et doleat noxam; laeva quod sprevit iniquus</l>
             
            <l n="1.498">Mente virum, in cunctis cui par non ullus Achivis. </l>
             
            <l n="1.499">Haec ille: haec lacrimis contra Thetis alma profusis:</l>
             
            <l n="1.500">Cur laevo genitum te, gnate, miserrima fato <note type="numvers">500</note>
            </l>
             
            <l n="1.501">Eduxi? cura vacuus, nec laesus ab ullo</l>
             
            <l n="1.502">Saltem ageres heic ad naves, cui tam prope vitae</l>
             
            <l n="1.503">Dī finem posuere. brevi nunc, o miser, aevo es,</l>
             
            <l n="1.504">Moestior et cunctis, curisque infestior aevi</l>
             
            <l n="1.505">Hoc quodcunque trahis, Parcis heu natus iniquis.</l>
             
            <l n="1.506">Ibo equidem aetherei praecelsum ad culmen Olympi,</l>
             
            <l n="1.507">Atque Jovi, quae vis, fabor, si flectere possim.</l>
             
            <l n="1.508">Interea tu, nate, cavis ne abscede carinis,</l>
             
            <l n="1.509">Iratusque sede Grajis, nec proelia tenta.</l>
             
            <l n="1.510">Hesternus, divûm coetu stipante, remotos <note type="numvers">510</note>
            </l>
             
            <l n="1.511">Oceani ad fines abiit conviva bonorum</l>
             
            <l n="1.512">Jupiter Aethiopum: bissena luce redibit</l>
             
            <l n="1.513">Sidereas caeli ad sedes. tunc ardua scandam</l>
             
            <l n="1.514">Tecta Jovis, genibusque advolvar: verba precantis</l>
             
            <l n="1.515">Irrita nec cedent, ni spes me ludit inanis. </l>
             
            <l n="1.516">Sic ait, eque oculis dilapsa evanuit, aegrum, </l>
             
            <l n="1.517">Iratumque animi linquens, demptumque furentem </l>
             
            <l n="1.518">Ob decus, et raptam forma praestante puellam.</l>
             
            <l n="1.519">Interea Laërtiades mactanda ferebat </l>
             
            <l n="1.520">Dona deo, et Chrysae ad sacras pervenerat oras. <note type="numvers">520</note>
            </l>
             
            <l n="1.521">Curva ubi se portu primum ratis intulit alto, </l>
             
            <l n="1.522">Vela legunt, mediaque locant composta carina:</l>
             
            <pb n="Homer-v-435"/>
            <l n="1.523">Funibus hinc malum demittunt, atque paratam</l>
             
            <l n="1.524">Reclinant apte in sedem; celerique per undas</l>
             
            <l n="1.525">Remigio tuta sese statione recondunt.</l>
             
            <l n="1.526">Anchora tum jacitur, firmant retinacula puppim.</l>
             
            <l n="1.527">Optatum in litus juvenum manus emicat: inde</l>
             
            <l n="1.528">Exponunt laeti pecudes, Phoebeïa dona,</l>
             
            <l n="1.529">Et pulchram ad patrias ducunt Chryseïda sedes:</l>
             
            <l n="1.530">Ipse manu sacram Phoebi quam sistit ad aram, <note type="numvers">530</note>
            </l>
             
            <l n="1.531">Atque patri, ut jussus, tradens haec fatur Ulysses:</l>
             
            <l n="1.532">Huc me, Chrysa, virūm regnator misit Atrides,</l>
             
            <l n="1.533">Et jussit gnatamque tuam tibi ducere, Phoebo</l>
             
            <l n="1.534">Et facere, ac placare deum, qui concitus ira</l>
             
            <l n="1.535">Saevit, et ingenti luctu demergit Achivos. </l>
             
            <l n="1.536">Sic ait; inque manus patri dat: suscipit ille</l>
             
            <l n="1.537">Gaudens, ac tremulis oblatam amplectitur ulnis. </l>
             
            <l n="1.538">Interea pulchram juvenes ex ordine ad aram </l>
             
            <l n="1.539">Mactandas statuunt pecudes, et flumine puro </l>
             
            <l n="1.540">Perfudere manus spargendaque farra tenebant, <note type="numvers">540</note>
            </l>
             
            <l n="1.541">Atque salem. Chryses ambas ad sidera palmas </l>
             
            <l n="1.542">Sustulit, ac senior sic magna est voce precatus:</l>
             
            <l n="1.543">Audi haec arcitenens, praesenti numine Chrysam </l>
             
            <l n="1.544">Qui regis, ac Tenedum, Cillamque. haud vana precantem </l>
             
            <l n="1.545">Et prius audisti, mihi laudem, tristia Grajis </l>
             
            <l n="1.546">Damna ferens; et nunc audi, finemque malorum </l>
             
            <l n="1.547">Da, pater, ac pestem Danais averte nefandam.</l>
             
            <l n="1.548">Sic ait; atque deum non cassa in vota vocavit. </l>
             
            <l n="1.549">Graji etiam fudere preces, veniamque rogarunt. </l>
             
            <l n="1.550">Tum fruges jaciunt salsas; cervice reflexa <note type="numvers">550</note>
            </l>
             
            <l n="1.551">Dein sacras jugulant pecudes, ac tergora costis </l>
             
            <l n="1.552">Deripiunt, ferroque secant femora, atque plicantes </l>
             
            <l n="1.553">Omento <sic>involunt</sic> pingui, supraque resecta </l>
             
            <l n="1.554">Omnibus e membris imponunt frusta: sacerdos</l>
             
            <pb n="v-461"/>
            <l n="1.555">Quae sacris adolet flammis, rubicundaque fundit</l>
             
            <l n="1.556">Vina: gerunt juvenes hinc atque hinc viscera quino</l>
             
            <l n="1.557">Fixa veru. postquam flammis femora usta, frequentes</l>
             
            <l n="1.558">Tosta igni postquam gustarunt viscera ad aram;</l>
             
            <l n="1.559">Secta minutatim fixerunt cetera longis </l>
             
            <l n="1.560">In verubus, curantque dapes, laetique paratis <note type="numvers">560</note>
            </l>
             
            <l n="1.561">Vescuntur, structisque agitant convivia mensis.</l>
             
            <l n="1.562">Postquam exempta fames, amor et compressus edendi est,</l>
             
            <l n="1.563">Crateras pueri statuunt, et vina coronant,</l>
             
            <l n="1.564">Inque orbem cyathis haustum tribuere liquorem.</l>
             
            <l n="1.565">Pota dehinc pubes laetum paeana canebat,</l>
             
            <l n="1.566">Tota et luce sacro celebrabat carmine Phoebum,</l>
             
            <l n="1.567">Placabatque iram certo jaculantis ab arcu.</l>
             
            <l n="1.568">Audibat, largoque deus gaudebat honore.</l>
             
            <l n="1.569">Interea aequoreas currum Sol condit in undas,</l>
             
            <l n="1.570">Et nigris terram involvit Nox atra tenebris. <note type="numvers">570</note>
            </l>
             
            <l n="1.571">Somno illi ad curvam sese stravere carinam. </l>
             
            <l n="1.572">Inde, ubi purpureo veniens processit ab ortu</l>
             
            <l n="1.573">Aurora, excedunt portu, cursumque capessunt</l>
             
            <l n="1.574">Ad socios. auram Phoebus pater ipse ferentem</l>
             
            <l n="1.575">Adspirat. laeti malum arrexere, sinusque</l>
             
            <l n="1.576">Velorum niveos pandunt; tum carbasus austro</l>
             
            <l n="1.577">Inflatur, proram subter fremit unda, liquentes,</l>
             
            <l n="1.578">Uncta vias currit, fluctu cedente, carina.</l>
             
            <l n="1.579">Ast ubi venere ad socios, Argivaque castra</l>
             
            <l n="1.580">Ingressi, curvo subducunt litore puppim, <note type="numvers">580</note>
            </l>
             
            <l n="1.581">Longaque supponunt firmo de robore fulcra,</l>
             
            <l n="1.582">Dilapsique abeunt sua quisque ad septa, ratesque. </l>
             
            <l n="1.583">Magnus at ingenti Pelides turgidus ira</l>
             
            <l n="1.584">Myrmidonum ad naves secreta in parte sedebat,</l>
             
            <l n="1.585">Non coetus Grajūm visens, non praelia; tristi</l>
             
            <l n="1.586">Sed lacerans animum cura, pugnaeque videre</l>
             
            <pb n="v-493"/>
            <l n="1.587">Implicitos durae cupiens discrimine Achivos.</l>
             
            <l n="1.588">Jamque adeo duodena Eos processerat amne </l>
             
            <l n="1.589">Oceani. Aethiopum linquentes regna redibant </l>
             
            <l n="1.590">Sideream divi ad sedem. rex Jupiter ante <note type="numvers">590</note>
            </l>
             
            <l n="1.591">Incedit, subeunt alii, patremque caterva </l>
             
            <l n="1.592">De more ingenti celsa intra limina ducunt. </l>
             
            <l n="1.593">Nec Thetis est oblita preces, mandataque gnati,</l>
             
            <l n="1.594">Caeruleo at fluctu emergens festina supremi </l>
             
            <l n="1.595">Aërium per iter culmen conscendit Olympi </l>
             
            <l n="1.596">Mane novo. Heic coetu divūm secretus ab omni </l>
             
            <l n="1.597">Jupiter in summa caeli regione sedebat. </l>
             
            <l n="1.598">Quem Thetis ut solum nacta est, contraque profuso </l>
             
            <l n="1.599">Ora madens fletu, sedit, laevamque precantum </l>
             
            <l n="1.600">More manum apposuit genibus, dextramque sub imum <note type="numvers">600</note>
            </l>
             
            <l n="1.601">Suppliciter mentum admovit; dehinc talia fatur.</l>
             
            <l n="1.602">o pater, o divūm rex; inter numina juvi </l>
             
            <l n="1.603">Si te unquam verbo, vel re; da, magne, precanti, </l>
             
            <l n="1.604">Quod cupio, durusque meos ne despice fletus. </l>
             
            <l n="1.605">Da, meus in Danais per te clarescat Achilles, </l>
             
            <l n="1.606">Quem citus heu dulcis vitae manet exitus; omne </l>
             
            <l n="1.607">Cui ferus Atrides misero decus abstulit, et, quae </l>
             
            <l n="1.608">Pulchra viro dederant virtutis praemia Graji, </l>
             
            <l n="1.609">Eripuit, fas et contra sibi vindicat omne. </l>
             
            <l n="1.610">At tu nunc, genitor, sarci quod laudis ademptum est <note type="numvers">610</note>
            </l>
             
            <l n="1.611">Insonti; atque favens Trojanis annue palmam </l>
             
            <l n="1.612">Usque, meam donec prolem tot cladibus acti </l>
             
            <l n="1.613">Grajugenae donis cumulent; largoque rependant </l>
             
            <l n="1.614">Foenore, quod nunc flet raptum, decus. Haec ait alto </l>
             
            <l n="1.615">Cum gemitu. reddit nil contra Jupiter; haeret </l>
             
            <l n="1.616">Sed tacito immotus vultu. cunctatur et ipsa, </l>
             
            <l n="1.617">Genua tenens arcte, semel ut complexa, nec usquam </l>
             
            <l n="1.618">Est potis avelli; roseoque haec subjicit ore:</l>
             
            <pb n="v-512"/>
            <l n="1.619">Jam mihi vel sponde, pater, et bonus annue, contra </l>
             
            <l n="1.620">Abnue vel tandem, (nam quis metus?) hoc ego saltem <note type="numvers">620</note>
            </l>
             
            <l n="1.621">Infelix ut nosse queam, quam gratia nostra </l>
             
            <l n="1.622">Sit levis, inque deis quam negligar omnibus una.</l>
             
            <l n="1.623">Ingemuit pater; et, Cur me, dea, tristia cogis </l>
             
            <l n="1.624">Moliri nunc facta, inquit, cum conjuge et iras </l>
             
            <l n="1.625">Exercere? malis quae me vesana lacesset </l>
             
            <l n="1.626">Actutum verbis; mihi quae convicia divis </l>
             
            <l n="1.627">Saepe facit temere in mediis, queriturque juvare </l>
             
            <l n="1.628">Quod soleo immeritos dura inter praelia Teucros. </l>
             
            <l n="1.629">Quin tu, oro, has, videat ne te Saturnia, sedes. </l>
             
            <l n="1.630">Linque domum rediens: curae mihi scilicet ista <note type="numvers">630</note>
            </l>
             
            <l n="1.631">Res erit: haud patiar frustra me, diva, rogatum. </l>
             
            <l n="1.632">Haec adeo, ne forte meis diffidere verbis </l>
             
            <l n="1.633">Incipias, moto firmabo vertice dicta. </l>
             
            <l n="1.634">Haec mihi nanque fides verborum est maxima fanti </l>
             
            <l n="1.635">Caelicolas inter: moto quod vertice cunque </l>
             
            <l n="1.636">Annuero, immotum stat nec revocabile, donec </l>
             
            <l n="1.637">Pollicitum implerint maturo tempore Parcae.</l>
             
            <l n="1.638">Sic ait, et capite atque oculis pater annuit: almam </l>
             
            <l n="1.639">Ambrosius fluxit per frontem et regia crinis. </l>
             
            <l n="1.640">Tempora: contremuere arces, et culmina Olympi. <note type="numvers">640</note>
            </l>
             
            <l n="1.641">His actis, ambo digressi. diva profundum </l>
             
            <l n="1.642">Desilit in pontum: caeli de vertice summo </l>
             
            <l n="1.643">Jupiter ingressus tectum est regale. parenti </l>
             
            <l n="1.644">Assurgunt divi confestim e sedibus omnes, </l>
             
            <l n="1.645">Nec quisquam est ausus venienti haud obvius ire. </l>
             
            <l n="1.646">Tum solio medius consedit. regia Juno </l>
             
            <l n="1.647">(Vidit enim furtim secreta in parte loquentem </l>
             
            <l n="1.648">Cum nympha quiddam Nereïde) talibus audax </l>
             
            <l n="1.649">Orsa Jovem dictis incessere: Nectere fraudes </l>
             
            <l n="1.650">Docte, deūm quisnam tecum est congressus, et una <note type="numvers">650</note>
            </l>
             
            <pb n="v-540"/>
            <l n="1.651">Sedit? quidve doli struitis? cur me omnia celas,</l>
             
            <l n="1.652">Consiliumque capis semper sine conjuge, nec, quas</l>
             
            <l n="1.653">Mente foves, rerum pateris me noscere quidquam. </l>
             
            <l n="1.654">Sic Juno: ast hominum contra pater, atque deorum:</l>
             
            <l n="1.655">Diva, meo verso quaecunque in pectore, pandi</l>
             
            <l n="1.656">Si vis cuncta tibi, ludet spes te irrita; prosit</l>
             
            <l n="1.657">Nec tibi quod conjux mea diceris. omnia sciri</l>
             
            <l n="1.658">Quae decet, haec prae te nemo divūmve, hominumve</l>
             
            <l n="1.659">Noverit: at divos quae celans molior, haec tu</l>
             
            <l n="1.660">Omnia nequidquam scitari et quaerere parce. <note type="numvers">660</note>
            </l>
             
            <l n="1.661">Huic amplis veneranda oculis Saturnia: Nam quid </l>
             
            <l n="1.662">Est opus, o conjux, tam dura et saeva profari? </l>
             
            <l n="1.663">Et nimium quidquam nec scitor, nec tua scrutor. </l>
             
            <l n="1.664">Moliris nullo contra pugnante, parasque </l>
             
            <l n="1.665">Securus quodcunque lubet. sed, candida blandis </l>
             
            <l n="1.666">Aequorei te nata senis ne ceperit actum </l>
             
            <l n="1.667">In fraudem verbis, metuo nam vasta sedenti </l>
             
            <l n="1.668">Asseditque, genu et flens est amplexa; deaeque </l>
             
            <l n="1.669">Pollicitus, credo, es clarum decus addere Achilli, </l>
             
            <l n="1.670">Multa dare ad puppes Grajorum et milia leto. <note type="numvers">670</note>
            </l>
             
            <l n="1.671">Huic genitor, nutu caeli qui nubila cogit: </l>
             
            <l n="1.672">Juno, nihil non tu conjectas; fallere nusquam </l>
             
            <l n="1.673">Te possum. at quid ages aliud tamen, improba, ni te </l>
             
            <l n="1.674">Ut magis averser? triste ut tibi stulta periclum </l>
             
            <l n="1.675">Arcessas? nam, si vera istaec fare, voluntas </l>
             
            <l n="1.676">Quod mea fert, facio non ulli obnoxius. at tu </l>
             
            <l n="1.677">Jurgari jam parce, sedens et comprime vocem, </l>
             
            <l n="1.678">Atque meis pare dictis, ne quotquot Olympum </l>
             
            <l n="1.679">Divi habitant miserae nil prosint, si tibi saevas </l>
             
            <l n="1.680">Injiciam gliscente manus male percitus ira. <note type="numvers">680</note>
            </l>
             
            <l n="1.681">Haec pater: illa metu pectus conterrita sedit, </l>
             
            <l n="1.682">Nil contra mutire audens, iramque sub alto</l>
             
            <pb n="v-569"/>
            <l n="1.683">Ingentem, et saevos compescens corde furores. </l>
             
            <l n="1.684">Cuncti una patriam divi ingemuere per aedem.</l>
             
            <l n="1.685">At matri cupiens Vulcanus demere curam, </l>
             
            <l n="1.686">Caelicolis haec in mediis ita farier orsus: </l>
             
            <l n="1.687">Quis probet haec autem? vel quis ferat esse deorum </l>
             
            <l n="1.688">Hanc tantam primis rixam pro gente pusilla </l>
             
            <l n="1.689">Terrigenum, et subito misceri cuncta tumultu? </l>
             
            <l n="1.690">Haec inter quem laeta juvent convivia, largae <note type="numvers">690</note>
            </l>
             
            <l n="1.691">Atque dapes; quando vincunt pejora? parentem, </l>
             
            <l n="1.692">Illa quidem per se quanquam sapit, attamen ipse </l>
             
            <l n="1.693">Hoc moneo: patrem contra ne pugnet, at iram </l>
             
            <l n="1.694">Obsequio vincat verbis ne rursus acerbis </l>
             
            <l n="1.695">Saeviat, ac nobis epulas et gaudia turbet. </l>
             
            <l n="1.696">Quippe etenim, si forte velit, nos sedibus altis </l>
             
            <l n="1.697">Deturbare poli possit, qui vi anteit omnes </l>
             
            <l n="1.698">Horrendumque ciens tonitru, et flammantia torquens </l>
             
            <l n="1.699">Fulgura. Tu, genitrix, verbis placare minacem </l>
             
            <l n="1.700">Blanda para: facilis flecti est; placidusque bonusque <note type="numvers">700</note>
            </l>
             
            <l n="1.701">Continuo fiet, nec tristes proferet iras </l>
             
            <l n="1.702">Longius. Haec dicens surgit de sede, rotundum </l>
             
            <l n="1.703">Inque manus cyathum matri dedit, atque ita fatur.</l>
             
            <l n="1.704">Quidquid id est, mater, ferto aequa mente, molestum </l>
             
            <l n="1.705">Sit licet, heic videam scissam ne forte pudendis </l>
             
            <l n="1.706">Verberibus, nec opem possim tibi ferre vocanti </l>
             
            <l n="1.707">Auxilium; frustra sed cogar flere. Tonantem </l>
             
            <l n="1.708">Haud facile est magnum contra contendere vires. </l>
             
            <l n="1.709">Et quondam, memini, mater, tibi ferre volentem </l>
             
            <l n="1.710">Auxilium, arripuitque pede, et jaculatus ab alta est <note type="numvers">710</note>
            </l>
             
            <l n="1.711">Aede procul. tota, quam longa est, luce ferebar </l>
             
            <l n="1.712">In praeceps longe magnum per inane. cadente </l>
             
            <l n="1.713">Sole, super Lemnum cecidi. excepere benigne </l>
             
            <l n="1.714">
               <sic>Sinties</sic> infractumque artus, animamque trahentem</l>
             
            <pb n="v-594"/>
            <l n="1.715">Vix aegre tenuem. Sic fanti maxima Juno</l>
             
            <l n="1.716">Arrisitque, oblata manu nec pocula sprevit.</l>
             
            <l n="1.717">Tum dextra exorsus magno e cratere deabus,</l>
             
            <l n="1.718">Atque deis haustum miscebat nectar: at ingens</l>
             
            <l n="1.719">Continuo risus longi et sonuere cachinni,</l>
             
            <l n="1.720">Ut claudum videre deum fragrantia ferre </l>
             
            <l n="1.721">Pocula, festinumque amplas cursare per aedes.</l>
             
            <l n="1.722">Sic tota pariter celebrant convivia luce </l>
             
            <l n="1.723">Solis ad occasum laeti, dapibusque fruentes, </l>
             
            <l n="1.724">Auratae et strepitu citharae, quam pulcher Apollo </l>
             
            <l n="1.725">Pulsabat, cantu et Musarum alterna canentum.</l>
             
            <l n="1.726">Verum ubi se clari solis jubar abdidit almum, </l>
             
            <l n="1.727">Consurgunt mensis, coetuque ad tecta soluto </l>
             
            <l n="1.728">Quisque sua abscedit somno gravis, aurea cuique </l>
             
            <l n="1.729">Olim solerti quae fecit Mulciber arte. </l>
             
            <l n="1.730">Ipse etiam ad thalamum, dulci laxare quiete <note type="numvers">730</note>
            </l>
             
            <l n="1.731">Membra ubi consuerat, processit Jupiter, et se </l>
             
            <l n="1.732">Composuit somno: cubuit prope regia Juno.</l>
             
         </div>
         <div type="poesis-liber" met="hexameter" n="02">
            <head>HOMERI ILIADOS LIBER SECUNDUS. </head>
            <l n="2.1">Di somno curas dulci, turmaeque virorum, </l>
             
            <l n="2.2">Et caelo, et terris, tacita sub nocte levabant: </l>
             
            <l n="2.3">Jupiter insomnis versabat corde sub alto, </l>
             
            <l n="2.4">Pelidae quonam decus ingens, tristia quonam </l>
             
            <l n="2.5">Grajugenis ferret quamprimum funera pacto. </l>
             
            <l n="2.6">Omnia versanti, haec animo sententia sedit, </l>
             
            <l n="2.7">Mittat ut Atridae Visum exitiabile regi. </l>
             
            <l n="2.8">Hoc vocat ad sese confestim, ac talia mandat.</l>
             
            <l n="2.9">Larva nocens, hominum sopito illudere sensu</l>
             
            <l n="2.10">Docta, ito ad naves Danaūm; ac tentoria furtim <note type="numvers">10</note>
            </l>
             
            <l n="2.11">Ingredere; Atridenque meis Agamemnona verbis</l>
             
            <l n="2.12">Alloquere, haec portans, quae do, mandata: comatos</l>
             
            <l n="2.13">Instruat ad pugnam toto de litore Achivos.</l>
             
            <l n="2.14">Ampla etenim Trojae capiet jam moenia. discors</l>
             
            <l n="2.15">Ante, deūm nunc haud variat sententia; cunctos</l>
             
            <l n="2.16">Flexit enim precibus tandem Saturnia Juno:</l>
             
            <l n="2.17">Trojanis et jam clades extrema parata est. </l>
             
            <l n="2.18">Sic ait: audivit summi ut mandata parentis,</l>
             
            <l n="2.19">Umbra levis rapido caeli per inania lapsu</l>
             
            <l n="2.20">Argolicas volat ad naves, majoris Atridae <note type="numvers">20</note>
            </l>
             
            <l n="2.21">Septum adiens; regemque intra tentoria nacta est</l>
             
            <l n="2.22">Membra toro stratum: ambrosius cui corpora late</l>
             
            <l n="2.23">Fundebat sese circum languentia somnus.</l>
             
            <l n="2.24">Huic stetit ignaro supra caput, omnia dio</l>
             
            <l n="2.25">Nelidae similis, ques reges inter Achivos</l>
             
            <l n="2.26">Eximio Atrides unum, observabat honore.</l>
             
            <pb n="Homer-2-22-D"/>
            <l n="2.27">Tum fatur: Dormis, Atrida invicte? supremum </l>
             
            <l n="2.28">Tota nocte ducem placido indulgere sopori </l>
             
            <l n="2.29">Non decet, uni omnis rerum cui credita summa. </l>
             
            <l n="2.30">Ergo audi: venio Jovis huc tibi nuncius. ille <note type="numvers">30</note>
            </l>
             
            <l n="2.31">Aequus amat nam te, caelo et miseratus ab alto est; </l>
             
            <l n="2.32">Ac jubet exorta festinum luce comatos </l>
             
            <l n="2.33">Instruere ad pugnam toto de litore Achivos. </l>
             
            <l n="2.34">Ampla etenim Trojae capies jam mœnia. discors </l>
             
            <l n="2.35">Ante, deūm nunc haud variat sententia; cunctos </l>
             
            <l n="2.36">Flexit enim precibus tandem Saturnia Juno: </l>
             
            <l n="2.37">Trojanis et jam clades extrema parata est </l>
             
            <l n="2.38">Ab Jove. dicta memor serva haec, oblivia mentem </l>
             
            <l n="2.39">Neu capiant, dulcis cum somnus deseret artus.</l>
             
            <l n="2.40">Sic ait; inque auras fugit, regemque reliquit <note type="numvers">40</note>
            </l>
             
            <l n="2.41">Haec versantem animo nunquam eventura. putavit</l>
             
            <l n="2.42">Nanque die vertenda illo sibi moenia Trojae, </l>
             
            <l n="2.43">Nescius heu strueret magni quid rector Olympi,</l>
             
            <l n="2.44">Multos ille parans gemitus, luctumque, laboremque</l>
             
            <l n="2.45">Et Troum et Danaūm dura inter praelia genti. </l>
             
            <l n="2.46">Jamque adeo pulsus cessit sopor: haeret in ipsis</l>
             
            <l n="2.47">Visa tamen facies oculis, audita sonat vox</l>
             
            <l n="2.48">Auribus in mediis. molli tum corpora strato</l>
             
            <l n="2.49">Erigit, atque sedens pexamque, et pulchra nitentem</l>
             
            <l n="2.50">Induitur tunicam, dehinc pallia longa superne <note type="numvers">50</note>
            </l>
             
            <l n="2.51">Injicit, atque pedum circundat vincula plantis,</l>
             
            <l n="2.52">Eque humero bullis clarum suspenderat ensem.</l>
             
            <l n="2.53">Tum veterum cepit sceptrum immortale parentum.</l>
             
            <l n="2.54">Hoc gestans Danaūm ad naves gressum tulit heros. </l>
             
            <l n="2.55">Aurora interea celsum conscendit Olympum,</l>
             
            <l n="2.56">Atque Jovi, atque aliis lucem dīs nuntiat almam.</l>
             
            <l n="2.57">Atrides magna praeconum voce vocari</l>
             
            <l n="2.58">Imperat in coetum Danaos: mora nulla, vocati</l>
             
            <pb n="v-52"/>
            <l n="2.59">Adveniunt, seque affundunt, densantque frequentes.</l>
             
            <l n="2.60">Nestoream primo ad navem considere jussit <note type="numvers">60</note>
            </l>
             
            <l n="2.61">Maturos aevi proceres, dehinc talia fatur</l>
             
            <l n="2.62">Consilium exorsus: Laetas advertite mentes,</l>
             
            <l n="2.63">O socii. placida stratus cum nocte jacerem,</l>
             
            <l n="2.64">Umbra levis caelo adveniens mihi visa, decorum</l>
             
            <l n="2.65">Corpus, formam, habitum similis tibi, maxime Nestor:</l>
             
            <l n="2.66">Atque caput supra stetit, et mihi verba locuta est</l>
             
            <l n="2.67">Ipsa haec, quae refero: dormis Atrida? supremum</l>
             
            <l n="2.68">Tota nocte ducem placido indulgere sopori</l>
             
            <l n="2.69">Non decet, uni omnis rerum cui credita summa.</l>
             
            <l n="2.70">Ergo audi: venio Jovis huc tibi nuncius, ille <note type="numvers">70</note>
            </l>
             
            <l n="2.71">Aequus amat nam te, caelo et miseratus ab alto est.</l>
             
            <l n="2.72">Ac jubet exorta festinum luce comatos</l>
             
            <l n="2.73">Instruere ad pugnam toto de litore Achivos.</l>
             
            <l n="2.74">Ampla etenim Trojae capies jam moenia. discors</l>
             
            <l n="2.75">Ante, deūm nunc haud variat sententia; cunctos</l>
             
            <l n="2.76">Flexit enim precibus tandem Saturnia Juno:</l>
             
            <l n="2.77">Trojanis et jam clades extrema parata est</l>
             
            <l n="2.78">Ab Jove. dicta memor fac serves. talia fata</l>
             
            <l n="2.79">Avolat umbra: sopor dulcis mihi membra reliquit.</l>
             
            <l n="2.80">Ergo agite, Argolicas si forte armare phalanges <note type="numvers">80</note>
            </l>
             
            <l n="2.81">Contingat, saevoque animos incendere Marte.</l>
             
            <l n="2.82">Ipse prior, qua fas, mentes tentare dolosis</l>
             
            <l n="2.83">Aggrediar cautus dictis; longoque jubebo</l>
             
            <l n="2.84">Defessos bello ad sedes remeare paternas:</l>
             
            <l n="2.85">Vos aliunde alius verbis inhibete ruentes. </l>
             
            <l n="2.86">Haec postquam fatus, consedit. Maximus aevo</l>
             
            <l n="2.87">Litoreae rex ille Pyli dehinc talia Nestor</l>
             
            <l n="2.88">Subjecit: Socii, Danaūm regesque ducesque,</l>
             
            <l n="2.89">Visa sibi caeca narrasset somnia nocte </l>
             
            <l n="2.90">Si quicunque alius, vanus mendaxque putari <note type="numvers">90</note>
            </l>
             
            <pb n="v-81"/>
            <l n="2.91">Quippe, nec immerito, posset, spernique. sed ille</l>
             
            <l n="2.92">Dixit visa sibi, Grajos qui maximus inter</l>
             
            <l n="2.93">Sceptra gerit, regum longe optimus. ergo volenti,</l>
             
            <l n="2.94">Quod jubet, huc animo certatim impendite curam,</l>
             
            <l n="2.95">Argivae ut possint armari ad bella phalanges.</l>
             
            <l n="2.96">Sic ait; ac princeps coetu digressus abibat.</l>
             
            <l n="2.97">Consurgunt pariter, concordi et pectore cuncti</l>
             
            <l n="2.98">Pastori parent populorum, ac jussa capessunt</l>
             
            <l n="2.99">Sceptriferi Danaūm reges. Ruit agmine magno</l>
             
            <l n="2.100">Interea toto condensum litore vulgus. <note type="numvers">100</note>
            </l>
             
            <l n="2.101">Rupe cava ut quondam egrediens fluit ordine longo</l>
             
            <l n="2.102">Vulgus apum, supraque alias sese usque recentes</l>
             
            <l n="2.103">Agglomerant aliae, violasque, et lilia circum</l>
             
            <l n="2.104">Verna catervatim servent examine denso:</l>
             
            <l n="2.105">Sic densae in coetum celsis de navibus ibant</l>
             
            <l n="2.106">Caeruleos propter fluctus longo ordine turmae.</l>
             
            <l n="2.107">Per medios se Fama Jovis fert nuncia, gressum</l>
             
            <l n="2.108">Illa viros celerare jubens. spissum undique vulgus</l>
             
            <l n="2.109">Confluit, ac magno miscent se infusa tumultu</l>
             
            <l n="2.110">Agmina consertim: tum pondere pressa sedentum</l>
             
            <l n="2.111">Terra gemit. gliscunt fremitus: at voce noveni</l>
             
            <l n="2.112">Cursantes magna praecones, parcere tandem</l>
             
            <l n="2.113">Clamori, ac dios reges audire jubebant. </l>
             
            <l n="2.114">Jamque adeo sedere omnes, compressaque late</l>
             
            <l n="2.115">Murmura. tum surgens Agamemnon pectore coepit</l>
             
            <l n="2.116">Haec ficto; sceptrum gestans, quod Mulciber olim</l>
             
            <l n="2.117">Fecerat ipse Jovi praebens venerabile donum.</l>
             
            <l n="2.118">Summus Mercurio donarat Jupiter, inde</l>
             
            <l n="2.119">Mercurius Pelopi, atque Pelops dehinc tradidit Atreo</l>
             
            <l n="2.120">Diti Atreus liquit post fata extrema Thyestae.</l>
             
            <l n="2.121">Hic moriens gestare dedit tibi, magne Agamemnon;</l>
             
            <l n="2.122">Et patriis regnare Argis, longeque remotis</l>
             

            <pb n="v-108"/>
            <l n="2.123">Urbibus in medio leges imponere ponto.</l>
             
            <l n="2.124">Hoc et tum nixus simulato haec pectore coepit:</l>
             
            <l n="2.125">Heroes Danai, gens dura, invictaque bello, </l>
             
            <l n="2.126">Insidiis et fraude mala Saturnius heu me </l>
             
            <l n="2.127">Jupiter implicuit fallens. promiserat olim </l>
             
            <l n="2.128">Ille mihi laetos reditus post Pergama versa. </l>
             
            <l n="2.129">Nunc jubet indecorem, tot post male perdita Grajûm </l>
             
            <l n="2.130">Milia, digressum ad sedes hinc ire paternas. <note type="numvers">130</note>
            </l>
             
            <l n="2.131">Nempe Jovi hoc placitum; nutu qui cuncta potenti </l>
             
            <l n="2.132">Versat agens; multas olim qui diruit urbes, </l>
             
            <l n="2.133">Diruet et multas rursum volventibus annis. </l>
             
            <l n="2.134">Turpe sed et feros hoc fando audire nepotes: </l>
             
            <l n="2.135">Totque viros, talesque omni bellasse diu vi, </l>
             
            <l n="2.136">Nil egisse tamen; tanto cum Troïa pubes </l>
             
            <l n="2.137">Argiva inferior numero foret, omnibus actum, </l>
             
            <l n="2.138">Nil tamen impensis operum, longoque labore. </l>
             
            <l n="2.139">Nam, placeat cunctos icto si foedere utrinque </l>
             
            <l n="2.140">Censere, hinc Danaos, hinc Troas, quotquot in urbe <note type="numvers">140</note>
            </l>
             
            <l n="2.141">Indigenae; ac deni pariter sedeamus Achivi, </l>
             
            <l n="2.142">Vinaque Tros adstet qui denis misceat unus; </l>
             
            <l n="2.143">Grajugenum desit multis, qui pocula ponat. </l>
             
            <l n="2.144">Usque adeo Graji Troas praestamus, opinor, </l>
             
            <l n="2.145">Indigenas numero. socii sed, milia multa, </l>
             
            <l n="2.146">Auxilio venere, hastas quassare periti; </l>
             
            <l n="2.147">Atque moram injiciunt, nec bello imponere finem, </l>
             
            <l n="2.148">Et Phrygia nos urbe sinunt, opibusque potiri. </l>
             
            <l n="2.149">Quippe novem evolvit jam magnus Jupiter annos: </l>
             
            <l n="2.150">Robora jam ratibus putrescunt, jamque rudentes <note type="numvers">150</note>
            </l>
             
            <l n="2.151">Solvuntur senio; interea desertaque conjux, </l>
             
            <l n="2.152">Et flentes pueri solis nos usque requirunt, </l>
             
            <l n="2.153">Credo equidem, in domibus; quos heic labor improbus usque </l>
             
            <l n="2.154">Exercet miseros nequidquam; cassaque vota,</l>
             
            <pb n="v-137"/>
            <l n="2.155">Spesque ferunt rapidi vanas per nubila venti:</l>
             
            <l n="2.156">Verum agite, ac dicto cuncti parete volentes:</l>
             
            <l n="2.157">Confestim ad patrios hinc demus vela penates,</l>
             
            <l n="2.158">Posse capi quando spes nulla est moenia Trojae. </l>
             
            <l n="2.159">Sic ait, incenditque animum sub pectore cunctis,</l>
             
            <l n="2.160">Consilium regis vafrum quoscunque latebat. <note type="numvers">160</note>
            </l>
             
            <l n="2.161">Continuo immensum coepit fervescere vulgus,</l>
             
            <l n="2.162">Concita ut Icarii tollunt se caerula ponti,</l>
             
            <l n="2.163">Cum Notus, atque altis de nubibus ingruit Eurus,</l>
             
            <l n="2.164">Ingentesque cient vesano turbine fluctus.</l>
             
            <l n="2.165">Ac veluti densam Zephyri cum flabra superne</l>
             
            <l n="2.166">Impulerunt segetem, prono se vertice spicae</l>
             
            <l n="2.167">Inflexere, undat crebro seges horrida nutu.</l>
             
            <l n="2.168">Sic magno tot densa urgent se milia motu.</l>
             
            <l n="2.169">It clamor caelo ad naves et curva ruentum</l>
             
            <l n="2.170">Litora: sub pedibus densa caligine pulvis <note type="numvers">170</note>
            </l>
             
            <l n="2.171">Tollitur: aura sonat laetis hortatibus. altas</l>
             
            <l n="2.172">Arripiunt, certantque citi deducere puppes,</l>
             
            <l n="2.173">Atque cavas purgare vias, et fulcra carinis</l>
             
            <l n="2.174">Demere. late ingens confuso murmure gliscit</l>
             
            <l n="2.175">Vox inde ad patrias properantum solvere sedes. </l>
             
            <l n="2.176">Tunc adeo fatum violans Argiva redisset </l>
             
            <l n="2.177">Pubes, Juno foret ni sic affata Minervam: </l>
             
            <l n="2.178">Heu, Jovis aegisoni proles Tritonia, ponto </l>
             
            <l n="2.179">Sic fugient nondum maturo tempore Graji? </l>
             
            <l n="2.180">Atque decus magnum Priamo, Phrygibusque relinquent <note type="numvers">180</note>
            </l>
             
            <l n="2.181">Argivam defessi Helenam? quam propter Achivūm </l>
             
            <l n="2.182">Milia tot, patrio tam longe a limine, in atro </l>
             
            <l n="2.183">Strata sub Iliacis jacuerunt pulvere muris. </l>
             
            <l n="2.184">En age tecta patris linquens pete castra, disertis </l>
             
            <l n="2.185">Quemque virum et verbis inhibe dea, qua licet, altas </l>
             
            <l n="2.186">Nec sinito a curvo deduci litore puppes.</l>
             
            <pb n="v-164"/>
            <l n="2.187">Sic Juno; paret cui Pallas, lapsaque caelo</l>
             
            <l n="2.188">Se celeri nisu naves prope sistit Achaeas.</l>
             
            <l n="2.189">Heic Laërtiaden prudenti pectore, magno</l>
             
            <l n="2.190">Diva Jovi similem nacta est. in litore stabat <note type="numvers">190</note>
            </l>
             
            <l n="2.191">Heros, nec puppim attigerat, sed corde premebat</l>
             
            <l n="2.192">Sub tacito ingentes turbato pectore curas.</l>
             
            <l n="2.193">Quem prope stans dulci sic voce affata Minerva est. </l>
             
            <l n="2.194">o Laërtiade solerti mirus Ulysse</l>
             
            <l n="2.195">Ingenio, placet ergo cavas conscendere puppes;</l>
             
            <l n="2.196">Molirique fugam? Priamo, Phrygibusque relinqui</l>
             
            <l n="2.197">Argivam placet ergo Helenam? quam propter Achivum</l>
             
            <l n="2.198">Milia tot, patrio tam longe a limine, in atro</l>
             
            <l n="2.199">Strata sub Iliacis jacuerunt pulvere muris.</l>
             
            <l n="2.200">Quin age, rumpe moras: turbae te immitte, virūmque <note type="numvers">200</note>
            </l>
             
            <l n="2.201">Dulce loquens cohibe studium, sedaque pavorem,</l>
             
            <l n="2.202">Nec sinito a curvo deduci litore puppes. </l>
             
            <l n="2.203">Sic ait: ille deae vocemque et verba loquentis</l>
             
            <l n="2.204">Agnovit. rumpitque moras, mollemque reducens</l>
             
            <l n="2.205">Dejicit ex humeris laenam; quam praeco jacentem</l>
             
            <l n="2.206">Sustulit Eurybates Ithacesius, atque ferebat</l>
             
            <l n="2.207">Pone sequens. cursu rapido sed concitus heros</l>
             
            <l n="2.208">Obvius Atridae venit, sceptrumque paternum,</l>
             
            <l n="2.209">Gestamen populis sacrum et venerabile, cepit</l>
             
            <l n="2.210">Ipsius e manibus. quod gestans inter Achaeas <note type="numvers">210</note>
            </l>
             
            <l n="2.211">Hac illac agilis cursat per litora puppes.</l>
             
            <l n="2.212">Tum si quem turba in magna regemve, ducemve</l>
             
            <l n="2.213">Nactus erat, blandus verbis retinebat amicis. </l>
             
            <l n="2.214">o bone, quid trepidas? non te, decet esse paventi</l>
             
            <l n="2.215">Assimilem: tacitus paullum conside; tuique</l>
             
            <l n="2.216">Fac tecum sedeant. nondum scis, magnus Atrides</l>
             
            <l n="2.217">Quid velit, ac tacito volvat sub pectore: tentat</l>
             
            <l n="2.218">Nunc ille, iratus mox idem laedet Achivos.</l>
             
            <pb n="v-193"/>
            <l n="2.219">Consilio ignotum est multis quid dixerit ante</l>
             
            <l n="2.220">In procerum; et metuo ne quid struat ille malorum. <note type="numvers">220</note>
            </l>
             
            <l n="2.221">Regis enim furit ira gravis praecordia circum,</l>
             
            <l n="2.222">Cui decus eximium summus dat Jupiter omnes</l>
             
            <l n="2.223">Inter Grajugenas, miroque indulget amore.</l>
             
            <l n="2.224">His blandus, mitisque affatur prima virorum.</l>
             
            <l n="2.225">Nactus at ex humili quoscunque est plebe cientes</l>
             
            <l n="2.226">Clamorem insanum, torvus sceptroque retrorsum</l>
             
            <l n="2.227">Pellebat, verbisque minax terrebat acerbis.</l>
             
            <l n="2.228">Quin tacitus, malesane, sedes; audisque loquantur</l>
             
            <l n="2.229">Quidnam alii, tibi qui praestant? ignave, nec ulli</l>
             
            <l n="2.230">Apte rei; non consilio, non utilis armis. <note type="numvers">230</note>
            </l>
             
            <l n="2.231">At non hic omnes regno potiemur Achivi.</l>
             
            <l n="2.232">Fraena malum imperii multos tractare, potiri</l>
             
            <l n="2.233">Et rerum: cunctis unus qui consulat esto;</l>
             
            <l n="2.234">Rex unus, cui sceptra dedit Saturnia proles</l>
             
            <l n="2.235">Jupiter, et rerum soli permisit habenas.</l>
             
            <l n="2.236">Sic heros ibat per litus, milia perque </l>
             
            <l n="2.237">Densa virum imperitans. parent, magnaque frequentes </l>
             
            <l n="2.238">In coetum rursus turba fremituque feruntur. </l>
             
            <l n="2.239">Magna fremunt veluti cum vasti ad litora fluctus, </l>
             
            <l n="2.240">Allisaeque sonant undae, pontusque remugit. <note type="numvers">240</note>
            </l>
             
            <l n="2.241">Jamque adeo vulgus late consederat omne, </l>
             
            <l n="2.242">Quisque suam et posito sedem clamore tenebat. </l>
             
            <l n="2.243">Solus adhuc magno jactabat verba tumultu, </l>
             
            <l n="2.244">Nescius ille modi, Thersites; dicta proterve </l>
             
            <l n="2.245">Multa et foeda levi solitus profundere lingua, </l>
             
            <l n="2.246">Quae possent caussam risus praebere, jocique. </l>
             
            <l n="2.247">His Grajos inter longe foedissimus omnes </l>
             
            <l n="2.248">Venerat ad Trojam; strabus, pede claudus et uno, </l>
             
            <l n="2.249">Contractis angusta humeris in pectora gibbus, </l>
             
            <l n="2.250">Crine caput raro leviter modo sparsus acutum. <note type="numvers">250</note>
            </l>
             
            <pb n="v-218"/>
            <l n="2.251">At Laërtiadae, magnoque infensus Achilli</l>
             
            <l n="2.252">Semper erat, contraque ambos convicia saepe</l>
             
            <l n="2.253">Fuderat. Hic foedis et tunc Agamemnona dium</l>
             
            <l n="2.254">Laedere gaudebat probris clamosus: Achivi</l>
             
            <l n="2.255">Circum indignantes irata mente fremebant.</l>
             
            <l n="2.256">Ille autem regem dictis incessere acerbis</l>
             
            <l n="2.257">Ut semel incoepit, nunquam cessabat, acutum</l>
             
            <l n="2.258">Vociferans: Quid abest, quidnam tibi desit, Atrida?</l>
             
            <l n="2.259">Cur frustra incusas Danaos nil tale merentes?</l>
             
            <l n="2.260">Aere tibi jam plena intus tentoria; matrum <note type="numvers">260</note>
            </l>
             
            <l n="2.261">Turba ingens intus lectissima, quas tibi Graji</l>
             
            <l n="2.262">Largimur primo, si quam vi cepimus urbem.</l>
             
            <l n="2.263">Multum etiam huc aliquis Troum visne afferat aurum,</l>
             
            <l n="2.264">Detque tibi, gnati pretium; quem scilicet olim</l>
             
            <l n="2.265">Aut ego captivum, aut alius sibi duxit Achivūm?</l>
             
            <l n="2.266">An tibi adhuc aliam Phrygia de gente puellam,</l>
             
            <l n="2.267">Quae placuit, duci tua vis ad septa; libido</l>
             
            <l n="2.268">Necdum etiam satiata mala est, nec rector in omnem</l>
             
            <l n="2.269">Nequitiam exemplo cessas inducere Grajos?</l>
             
            <l n="2.270">O fatui, o molles, o Achaides (ecquis Achaeos <note type="numvers">270</note>
            </l>
             
            <l n="2.271">Nam vocet?) hinc patrias cuncti solvamus ad oras</l>
             
            <l n="2.272">Ocyus in celsis digressi puppibus. ipse</l>
             
            <l n="2.273">Congestas sibi solus opes, ac ditia dona</l>
             
            <l n="2.274">Concoquat heic: noscat re tandem ut doctus ab ipsa.</l>
             
            <l n="2.275">Anne opera soleat nostra, manibusque juvari; </l>
             
            <l n="2.276">Ipsum, deterior multo, qui sprevit Achillem,</l>
             
            <l n="2.277">Vique duci eripuit, dederant quae praemia Graji.</l>
             
            <l n="2.278">Bile caret sed enim piger atque ignavus Achilles.</l>
             
            <l n="2.279">Ni foret id, postrema tibi, noxisque fuisset</l>
             
            <l n="2.280">Illa dies, Atrida, tuis. Convicia regem <note type="numvers">280</note>
            </l>
             
            <l n="2.281">Talia Thersites contra jactabat: Ulysses</l>
             
            <l n="2.282">Adstitit at fanti subitus; torvoque protervum</l>
             
            <pb n="Homer-v-245"/>
            <l n="2.283">Ore tuens tales rupit de pectore voces.</l>
             
            <l n="2.284">Stultiloque, argutum clames licet, improbe, demens, </l>
             
            <l n="2.285">Desine jam, magnis unus nec regibus aude </l>
             
            <l n="2.286">Certare; haud ullus quo Trojae ad moenia venit </l>
             
            <l n="2.287">Nequior in populis, qui Atridas cunque sequuti. </l>
             
            <l n="2.288">Ten' maledicta decet talem tam foeda profari? </l>
             
            <l n="2.289">Te reditum patrias Grajis praescribere ad oras? </l>
             
            <l n="2.290">Quosnam fata parent reditus, qualisque futurus <note type="numvers">290</note>
            </l>
             
            <l n="2.291">Sit longi finis belli, res ardua dictu est, </l>
             
            <l n="2.292">Nota et adhuc nulli: magno maledicere Atridae </l>
             
            <l n="2.293">Tu tamen idcirco peritas, nec plurima cessas </l>
             
            <l n="2.294">Objectare, viro tribuunt quae munera Graji </l>
             
            <l n="2.295">Heroes merito: solus tu, perdite, nunquam </l>
             
            <l n="2.296">Desinis immeritum foedis proscindere dictis. </l>
             
            <l n="2.297">Haec adeo tibi nunc praedico; (verba sequetur, </l>
             
            <l n="2.298">Atque fidem faciet jam res non tarda) furentem </l>
             
            <l n="2.299">Isto sicubi erit rursus deprendere pacto, </l>
             
            <l n="2.300">Hoc humeris mihi ne carum caput haereat ultra, <note type="numvers">300</note>
            </l>
             
            <l n="2.301">Ultra Telemachi genitor nec dicar, in ipso </l>
             
            <l n="2.302">Te Grajūm coetu arripiens ni pallia demam, </l>
             
            <l n="2.303">Et tunicam, et quidquid vestis circumtegit artus; </l>
             
            <l n="2.304">Verberibus caesum et foedis, ac multa gementem </l>
             
            <l n="2.305">Ad naves inter risumque et sibila mittam.</l>
             
            <l n="2.306">Sic ait, et sceptro dorsumque, humerosque nitenti </l>
             
            <l n="2.307">Perculit. ille autem curvo se corpore flexit, </l>
             
            <l n="2.308">Effusaeque genis lacrimae, tumuitque cruenta </l>
             
            <l n="2.309">Liventi vibex tergo; tum membra pavore </l>
             
            <l n="2.310">Contremuit, tacitusque resedit, et ore fluentem <note type="numvers">310</note>
            </l>
             
            <l n="2.311">Abstersit moesto, vultum foedissimus, imbrem. </l>
             
            <l n="2.312">At Graji, quamvis curis ingentibus aegri, </l>
             
            <l n="2.313">Corda tamen dulci solverunt anxia risu. </l>
             
            <l n="2.314">Atque aliquis socium compellans talia fatur:</l>
             
            <pb n="v-271"/>
            <l n="2.315">Pro superi! Laërtiadae benefacta feruntur</l>
             
            <l n="2.316">Innumera. ille, manu fortis bellator, et idem</l>
             
            <l n="2.317">Consilii sapiens auctor, rem juvit Achaeam</l>
             
            <l n="2.318">Ut nemo: at gestis hoc anteit omnibus unum,</l>
             
            <l n="2.319">Quod foedum caput, insana convicia lingua</l>
             
            <l n="2.320">Ingerere adsuetum, coetu submovit Achaeo. <note type="numvers">320</note>
            </l>
             
            <l n="2.321">Non erit ut rursum fatuus clamator iniqua</l>
             
            <l n="2.322">Audeat in magnos opprobria fundere reges.</l>
             
            <l n="2.323">Haec vulgus: vafer at murorum eversor Ulysses </l>
             
            <l n="2.324">In coetu surgit medio, fulgentia magna </l>
             
            <l n="2.325">Sceptra manu gestans. quem juxta glauca Minerva </l>
             
            <l n="2.326">Praeconi similis stetit, atque silentia late </l>
             
            <l n="2.327">Indixit clamans populis; ut scilicet omnes </l>
             
            <l n="2.328">Primique, extremique et verba audire loquentis, </l>
             
            <l n="2.329">Consilium et placida quirent expendere mente. </l>
             
            <l n="2.330">Ille autem haec fari prudenti e pectore coepit. <note type="numvers">330</note>
            </l>
             
            <l n="2.331">Infelix Atrida, omnem cui demere laudem </l>
             
            <l n="2.332">Festinant Graji; nemo ut probrosior usquam </l>
             
            <l n="2.333">Rex te uno vivat posthac. non pacta, fidemque </l>
             
            <l n="2.334">Exsolvunt, dederunt concordi foedere cuncti </l>
             
            <l n="2.335">Quam tibi, linquebant Argos cum fertile quondam, </l>
             
            <l n="2.336">Jurati ad patrios nunquam remeare penates </l>
             
            <l n="2.337">Ante, solo strassent captae quam moenia Trojae. </l>
             
            <l n="2.338">Nam, veluti molles pueri, viduaeve puellae, </l>
             
            <l n="2.339">Mutua ploratu indulgent, orantque reverti </l>
             
            <l n="2.340">Posse domum. Et, fateor, durum est procul esse paternis <note type="numvers">340</note>
            </l>
             
            <l n="2.341">Aedibus, atque angi tam longo tempore frustra </l>
             
            <l n="2.342">Optantes reditum. tristatur saepe vel uno </l>
             
            <l n="2.343">Mense sua longe vivens a conjuge, si quem </l>
             
            <l n="2.344">Inclusum portu, curvaque in puppe sedentem </l>
             
            <l n="2.345">Tristis hyems, saevisque tenent infesta procellis </l>
             
            <l n="2.346">Aequora: at hic nobis, externo in litore longo</l>
             
            <pb n="v-294"/>
            <l n="2.347">Implicitis bello, nonus jam volvitur annus.</l>
             
            <l n="2.348">Ergo, quod patriam spectant, ictique suorum</l>
             
            <l n="2.349">Quod desiderio moerent, nil miror Achaeos;</l>
             
            <l n="2.350">Nec cuiquam irascor. sed turpe est tempore longo <note type="numvers">350</note>
            </l>
             
            <l n="2.351">Mansisse, et vacuum ad patrios rediisse penates.</l>
             
            <l n="2.352">O socii, durate, atque heic subsistite paullum,</l>
             
            <l n="2.353">Ipsa dum pateat re tandem verane Calchas</l>
             
            <l n="2.354">Vaticinans, an falsa canat. res cognita cunctis,</l>
             
            <l n="2.355">Quam memoro; testes cuncti, fatalia vitae</l>
             
            <l n="2.356">Queis nondum tristes ruperunt stamina Parcae.</l>
             
            <l n="2.357">Quippe olim, atque adeo nuper; cum se Aulide Grajae</l>
             
            <l n="2.358">Densarent puppes Priamo, Phrygibusque ferentes</l>
             
            <l n="2.359">Exitium; ad fontem fierent cum sacra virenti</l>
             
            <l n="2.360">Sub platano, purae qua sese illimis agebat <note type="numvers">360</note>
            </l>
             
            <l n="2.361">Rivus aquae; monstrum confestim apparuit ingens,</l>
             
            <l n="2.362">Convertitque oculos ad se, tremefactaque corda.</l>
             
            <l n="2.363">Nanque draco horrendus, magni quem rector Olympi</l>
             
            <l n="2.364">Miserat in lucem, squama fulgente, cruentis</l>
             
            <l n="2.365">Et dorsum insignis maculis, prorepsit ab ara;</l>
             
            <l n="2.366">Tum celeri platanum lapsu petit efferus. illic</l>
             
            <l n="2.367">Passeris in summo ramorum vertice pulli</l>
             
            <l n="2.368">Implumes octo sub densa fronde latebant,</l>
             
            <l n="2.369">Nona parens nidum servabat. protinus atro</l>
             
            <l n="2.370">Stridentes querula nequidquam voce voravit <note type="numvers">370</note>
            </l>
             
            <l n="2.371">Ore draco: mater circumvolitabat acutum</l>
             
            <l n="2.372">Lugens. lugentem trepida ferus arripit ala,</l>
             
            <l n="2.373">Postremamque vorat. post haec, mirabile visu,</l>
             
            <l n="2.374">Immanem durum in lapidem Saturnius anguem</l>
             
            <l n="2.375">Induit. obriguit mutatis artubus ille:</l>
             
            <l n="2.376">Nos animi attonitos circum stupor altus habebat.</l>
             
            <l n="2.377">Haec sacris visa in mediis portenta deorum.</l>
             
            <l n="2.378">Tum Calchas prompsit veraci has pectore voces </l>
             
            <pb n="v-321"/>
            <l n="2.379">Vaticinans: Nam cur muti sic statis, Achivi?</l>
             
            <l n="2.380">Hoc Jovis augurium, serum, seroque futurum <note type="numvers">380</note>
            </l>
             
            <l n="2.381">Eventu; at cunctis clarum, et memorabile in oris.</l>
             
            <l n="2.382">Passeris ut pullos octo, nonamque voravit</l>
             
            <l n="2.383">Ipsam etiam serpens matrem, sic Pergama circum</l>
             
            <l n="2.384">Et nobis totidem bellandum haec monstra per annos</l>
             
            <l n="2.385">Portendunt: urbem decimo vastabimus anno.</l>
             
            <l n="2.386">Haec vates: matura suo quae tempore jam jam</l>
             
            <l n="2.387">Omnia complentur; tantum perstate volenti</l>
             
            <l n="2.388">Heic alacres animo, bello quassata bilustri</l>
             
            <l n="2.389">Pergama dum noster subvertat denique Mavors. </l>
             
            <l n="2.390">Sic ait: ingenti verum clamore probarunt <note type="numvers">390</note>
            </l>
             
            <l n="2.391">Consilium Danai; puppesque et litora laeto </l>
             
            <l n="2.392">Laudantum fremituque virum, plausuque resultant. </l>
             
            <l n="2.393">Tum senior surgitque, ac fatur talia Nestor.</l>
             
            <l n="2.394">Pro superi! idne viris dignum? garrire sedentes </l>
             
            <l n="2.395">Incassum, atque diem vanis consumere verbis, </l>
             
            <l n="2.396">Mollibus assimiles pueris, queis ludicra cordi, </l>
             
            <l n="2.397">Nulla et adhuc mentes armorum cura fatigat? </l>
             
            <l n="2.398">Quo nobis jurata fides, quo foedera fuso </l>
             
            <l n="2.399">Sancta mero, dextraeque datae, curaeque virorum, </l>
             
            <l n="2.400">Et consulta ibunt? haec hauserit omnia tandem, <note type="numvers">400</note>
            </l>
             
            <l n="2.401">Hauserit, ac tenues in fumos verterit ignis? </l>
             
            <l n="2.402">Heic etenim clamore leves certamus inani, </l>
             
            <l n="2.403">Consilii quidquam nec sani extundimus. At tu </l>
             
            <l n="2.404">Propositumque urge constans, Atrida; jubeto </l>
             
            <l n="2.405">Ocyus et Grajos armari ad praelia. solus </l>
             
            <l n="2.406">Frustra tabescat sinito, longeque remotus </l>
             
            <l n="2.407">Communi a coetu sibi consulat unus et alter. </l>
             
            <l n="2.408">Qui tamen efficient, faciant licet omnia, nunquam, </l>
             
            <l n="2.409">Ante domum ut patriam, natosque petamus Achivi, </l>
             
            <l n="2.410">Quam pateat promissa, dedit quae Jupiter olim <note type="numvers">410</note>
            </l>
             
            <pb n="v-348"/>
            <l n="2.411">Falsa ne sint, an vera magis. nanque annuit ipse,</l>
             
            <l n="2.412">Cum puppes Danai scandebant fata ferentes</l>
             
            <l n="2.413">Trojugenis, dextra caeli e regione coruscum</l>
             
            <l n="2.414">Fulgorem ostendens, laetum solventibus omen.</l>
             
            <l n="2.415">Ergo, viri, patrias nemo festinet ad oras</l>
             
            <l n="2.416">Ante, aliquam Troum quam secum abducere nuptam</l>
             
            <l n="2.417">Contigerit victori; hosti quam digna rependat,</l>
             
            <l n="2.418">Proque Helenae raptu, ac gemitu poenam irroget aequam.</l>
             
            <l n="2.419">Sin aliquem insanus tamen ad sua tecta reverti</l>
             
            <l n="2.420">Ardor agit, puppim tangat modo, corpus acuto <note type="numvers">420</note>
            </l>
             
            <l n="2.421">Confossus ferro prior omnibus ut petat Orcum.</l>
             
            <l n="2.422">Tu, rex, quid poscat res per te consule, et aequus</l>
             
            <l n="2.423">Audi alium si quid dicet. quod dicere mens est</l>
             
            <l n="2.424">Nunc mihi, et audiri dignum, dignumque probari est.</l>
             
            <l n="2.425">Cum primum aeratas mittes in praelia turmas,</l>
             
            <l n="2.426">Instrue sic, ut quaeque tribus, et curia quaeque</l>
             
            <l n="2.427">Impermixta aliis, discretaque tendat in hostem.</l>
             
            <l n="2.428">Hoc tibi si fieri placeat, nec mente repugnet</l>
             
            <l n="2.429">Indocili, jussisque obstet sententia Grajūm,</l>
             
            <l n="2.430">Quis dux ignavo, seu miles pectore, contra <note type="numvers">430</note>
            </l>
             
            <l n="2.431">Quis forti, nosces: pugnabit nanque caterva</l>
             
            <l n="2.432">Per se quaeque: etiam nosces obstantibus an dīs</l>
             
            <l n="2.433">Sterni Troja solo nequeat, male forte virorum</l>
             
            <l n="2.434">An pectus variique obsit mens inscia belli.</l>
             
            <l n="2.435">Haec Nestor: mirans cui talibus insit Atrides.</l>
             
            <l n="2.436">Magne senex, omnes et nunc, ut semper, Achivos</l>
             
            <l n="2.437">Eloquio dulci, prudenti et pectore vincis.</l>
             
            <l n="2.438">o utinam, divūm pater, et Tritonia Pallas,</l>
             
            <l n="2.439">Arcitenens et Phoebe, decem mihi Nestoras omni</l>
             
            <l n="2.440">Argivūm in numero nancisci fata dedissent. <note type="numvers">440</note>
            </l>
             
            <l n="2.441">Quippe brevi manibus nostris, et Marte secundo,</l>
             
            <l n="2.442">Urbs Priami regis capta, atque eversa jaceret. </l>
             
            <pb n="374"/>
            <l n="2.443">Luctibus implicuit sed me Saturnius, inque</l>
             
            <l n="2.444">Impulit heu rixas et jurgia vana; puella</l>
             
            <l n="2.445">Qui super, invicto coepi contendere Achilli,</l>
             
            <l n="2.446">Iratisque prior verbis odia aspera movi.</l>
             
            <l n="2.447">Quod si iterum sentire eadem socialiter, et si</l>
             
            <l n="2.448">Conspirare animis detur, non ulla ruinam</l>
             
            <l n="2.449">Res queat Iliacis praesentem avertere muris.</l>
             
            <l n="2.450">Nunc ite, ac victu firmate ad praelia vires. <note type="numvers">450</note>
            </l>
             
            <l n="2.451">Hastam acuat sibi quisque; tegat quo corpora, scutum</l>
             
            <l n="2.452">Aptet; pernices apponens hordea large</l>
             
            <l n="2.453">Curet equos, currumque ex omni parte volucrem</l>
             
            <l n="2.454">Sedulus exploret, saevo et paret omnia bello,</l>
             
            <l n="2.455">Tota ut luce acri pugnemus Marte. laborem</l>
             
            <l n="2.456">Nulla quies longum sistet prius, atra cruentae</l>
             
            <l n="2.457">Quam finem pugnae multa nox afferat umbra.</l>
             
            <l n="2.458">Largifluo ingentis clypei sudore madebunt</l>
             
            <l n="2.459">Lora udum circa pectus; quassata labore</l>
             
            <l n="2.460">Hasta manum longo gravis atteret; et juga subter <note type="numvers">460</note>
            </l>
             
            <l n="2.461">Spumaque, eruptoque fluent sudore jugales.</l>
             
            <l n="2.462">Si quis erit quem se durae subducere pugnae,</l>
             
            <l n="2.463">Et videam ad naves lentum cessare, ferisque</l>
             
            <l n="2.464">Alitibus, canibusque actutum praeda jacebit, </l>
             
            <l n="2.465">Sic ait; at magnus laudantum clamor ad auras</l>
             
            <l n="2.466">Ibat: ceu strepitu horrisono fremit unda furenti</l>
             
            <l n="2.467">acta noto in scopulum, discordibus incita ventis,</l>
             
            <l n="2.468">Prostantem assiduo quem pulsant caerula fluctu. </l>
             
            <l n="2.469">Consurgunt, lactique meant per litora, curvas </l>
             
            <l n="2.470">Et puppes: passim fumus tentoria supra <note type="numvers">470</note>
            </l>
             
            <l n="2.471">Erigitur; properantque dapes, et corpora curant. </l>
             
            <l n="2.472">Nec minus et magnis, ut cuique est copia, divis </l>
             
            <l n="2.473">Sacra ferunt aliis alii, votisque precantur, </l>
             
            <l n="2.474">Eripiant leto sese bellique labori. </l>
             
            <pb n="v-401"/>
            <l n="2.475">Interea ingentem taurum mactabat Atrides</l>
             
            <l n="2.476">Rite Jovi, pinguem, quinquenni aetate vigentem:</l>
             
            <l n="2.477">Et primos Danaūm, misso praecone, vocarat</l>
             
            <l n="2.478">Ad sacrum proceres. ante omnes Nestor, et altus</l>
             
            <l n="2.479">Idomeneus, post hos gemini, duo germina Martis,</l>
             
            <l n="2.480">Ajaces, quintus Tydides, sextus Ulysses, <note type="numvers">480</note>
            </l>
             
            <l n="2.481">Consiliis magno non impar ille Tonanti,</l>
             
            <l n="2.482">Acciti venere. bonus bello Menelaus</l>
             
            <l n="2.483">Adfuit ipse ultro sacrum ad commune, dapesque.</l>
             
            <l n="2.484">Hi salsas manibus fruges cepere, juvencum</l>
             
            <l n="2.485">Et prope constiterunt hinc atque hinc. lumina caelo</l>
             
            <l n="2.486">Extulit, atque orans Agamemnon talibus infit:</l>
             
            <l n="2.487">Jupiter altitonans, magni regnator Olympi,</l>
             
            <l n="2.488">Ne prius occiduas Titan se condat in undas,</l>
             
            <l n="2.489">Quam Priami vertamque solo regalia tecta,</l>
             
            <l n="2.490">Incendamque fores infestis ignibus altas, <note type="numvers">490</note>
            </l>
             
            <l n="2.491">Hectoreum et circa pectus thoraca rigentem</l>
             
            <l n="2.492">Aere secans scindam; praeceps et plurima circum</l>
             
            <l n="2.493">Regem turba suum terram petat ore cruento.</l>
             
            <l n="2.494">Sic ait: at voto Saturnius abnuit: ille </l>
             
            <l n="2.495">Sacra probans, luctumque tamen clademque parabat </l>
             
            <l n="2.496">Tum fruges jaciunt salsas, cervice reflexa </l>
             
            <l n="2.497">Ingentem et taurum jugulant, ac tergora costis </l>
             
            <l n="2.498">Deripiunt, ferroque secant femora, atque plicantes </l>
             
            <l n="2.499">Omento involvunt pingui, mox deinde resecta </l>
             
            <l n="2.500">Omnibus e membris imponunt frusta, sacroque <note type="numvers">500</note>
            </l>
             
            <l n="2.501">Cuncta adolent igni. tum pinguia viscera torrent </l>
             
            <l n="2.502">Fixa veru. Haec postquam gustarunt rite frequentes </l>
             
            <l n="2.503">Secta minutatim fixerunt cetera longis </l>
             
            <l n="2.504">In verubus, curantque dapes, laetique paratis </l>
             
            <l n="2.505">Vescuntur, structisque agitant convivia mensis. </l>
             
            <l n="2.506">Postquam exempta fames epulis, et vina quierunt,</l>
             
            <pb n="v-432"/>
            <l n="2.507">Talia facundo Nelides incipit ore:</l>
             
            <l n="2.508">Non opus heic segnes longo sermone morari, </l>
             
            <l n="2.509">Nec differre, deus quae spondet laeta, dabitque. </l>
             
            <l n="2.510">Surgamus: cogi praeconum voce frequentes <note type="numvers">510</note>
            </l>
             
            <l n="2.511">Tuque, Atrida, jube populos in litore, nosque </l>
             
            <l n="2.512">Ibimus hinc turmas hortari ad bella, morasque </l>
             
            <l n="2.513">Tollere, et indomito mentes incendere Marte.</l>
             
            <l n="2.514">Sic ait: extemplo monitis at paruit ille; </l>
             
            <l n="2.515">Ingentique jubet Grajos per litora passim; </l>
             
            <l n="2.516">Ocyus ad bellum praeconum voce vocari. </l>
             
            <l n="2.517">Ast alii interea densa inter milia reges </l>
             
            <l n="2.518">Festinant, acuuntque iras, turbamque coërcent </l>
             
            <l n="2.519">Discretam ordinibus certis. Tritonia Pallas </l>
             
            <l n="2.520">It simul, horrificam et gradiens gerit aegida, mirae <note type="numvers">520</note>
            </l>
             
            <l n="2.521">Artis opus, seniique expertem, et viribus aevi </l>
             
            <l n="2.522">Indomitam, centena auro quam fimbria squalens </l>
             
            <l n="2.523">Totam obit, ac pulchro nexatur plurima plexu, </l>
             
            <l n="2.524">Quaeque boves pretio centenos apta mereri. </l>
             
            <l n="2.525">Hanc gestans Grajūm vulgus dea magna ruebat </l>
             
            <l n="2.526">Per medium, tardasque ciens in praelia turmas, </l>
             
            <l n="2.527">Vimque animo inspirans; pubes ut tota furore </l>
             
            <l n="2.528">Acta novo duri cuperet certamina belli. </l>
             
            <l n="2.529">Jam domus oblito cessit de corde, penates</l>
             
            <l n="2.530">Et patrii; coepit reditu Mars dulcior esse. <note type="numvers">530</note>
            </l>
             
            <l n="2.531">Montis ut ingentem cum flamma in vertice silvam </l>
             
            <l n="2.532">Corripuit, longe percellit luce tuentum </l>
             
            <l n="2.533">Clara oculos: fulgor gradientum ex aere profusus </l>
             
            <l n="2.534">Sic Danaūm sese caeli ad convexa ferebat. </l>
             
            <l n="2.535">Ac veluti densae volucres, seu plurimus anser, </l>
             
            <l n="2.536">Sive grues, longo seu dulces gutture cycni, </l>
             
            <l n="2.537">Asia se glomerant placidi per prata Caystri, </l>
             
            <l n="2.538">Exsultantque alis, magno et clangore sequentes </l>
             
            <pb n="Homer-v-462"/>
            <l n="2.539">Usque vocant socias; circum stagna humida late, </l>
             
            <l n="2.540">Herbosaeque sonant ripae: sic agmina curvas <note type="numvers">540</note>
            </l>
             
            <l n="2.541">Linquebant puppes, celsa et tentoria seque </l>
             
            <l n="2.542">Fundebant campo Phrygii prope nota Scamandri </l>
             
            <l n="2.543">Flumina. cornipedum pariter, pariterque virorum </l>
             
            <l n="2.544">Sub pedibus terra horrendum tremefacta sonabat.</l>
             
            <l n="2.545">Jamque adeo prato in florenti milia densa </l>
             
            <l n="2.546">Constiterant; quot vere novo fragrantia surgunt </l>
             
            <l n="2.547">Germina, luxuriat foliis quot mollibus arbos. </l>
             
            <l n="2.548">Confertim in caulis verno ut se tempore muscae </l>
             
            <l n="2.549">Conglomerant, cum plena madent mulctralia lacte; </l>
             
            <l n="2.550">Planitie in magna sic stabant agmine Graji <note type="numvers">550</note>
            </l>
             
            <l n="2.551">Conferto, cupidi vastare, ac perdere Troas. </l>
             
            <l n="2.552">Illos, caprigeni ut pecoris per pascua mixtos </l>
             
            <l n="2.553">Laeta greges facili secernunt arte magistri; </l>
             
            <l n="2.554">Ordinibus sic discretos in praelia certis </l>
             
            <l n="2.555">Disponunt reges. quos inter primus Atrides, </l>
             
            <l n="2.556">Ille oculosque, caputque Jovi, cum fulmina torquet </l>
             
            <l n="2.557">Assimilis; Marti fulgentis pondera balthei; </l>
             
            <l n="2.558">Pectora Neptuno. praestanti corpore qualis, </l>
             
            <l n="2.559">Incedens armenta inter sese arduus effert </l>
             
            <l n="2.560">Taurus; in heroum numero tum Jupiter omni <note type="numvers">560</note>
            </l>
             
            <l n="2.561">Atridae talem formae ipse afflavit honorem.</l>
             
            <l n="2.562">Dicite nunc, Musae, caeli stellantia tecta </l>
             
            <l n="2.563">Quae colitis, (vobis divae nam cernere cuncta, </l>
             
            <l n="2.564">Cuncta audire datum est, nobis ignota, levique </l>
             
            <l n="2.565">Murmure vix tenuis famae demissa per aures) </l>
             
            <l n="2.566">Grajugenum quinam Trojana ad moenia reges, </l>
             
            <l n="2.567">Quique duces venere, ipsum numerare virorum </l>
             
            <l n="2.568">Nam quid ego coner, vel nomine dicere vulgus? </l>
             
            <l n="2.569">Non mihi si linguae denae sint, oraque dena, </l>
             
            <l n="2.570">Nescia si frangi sit vox, et pectus ahenum; <note type="numvers">570</note>
            </l>
             
            <pb n="v-490"/>
            <l n="2.571">Ni , Jovis aegisoni proles, florentis Olympi</l>
             
            <l n="2.572">Cultrices Musae, vestra mihi voce moneri</l>
             
            <l n="2.573">Contigerit, quotnam venere ad moenia Trojae.</l>
             
            <l n="2.574">Sacra viri. Aggrediar nunc at memorare carinas,</l>
             
            <l n="2.575">Atque duces tantum, quos quaeque secuta carina est.</l>
             
            <div type="poesis-liber" met="hexameter" n="02b">
               <head>NUMERUS NAVIUM SIVE BOEOTIA.</head>
               <p>Martia Boeotum digressa e pinguibus oris</p>
               <p>Agmina Peneleusque, et Leitus acer agebant,</p>
               <p>Arcesilausque, Prothoënorque, Cloniusque;</p>
               <p>Qui Graeamque, Hyriamque colunt, Mycalessiaque arva,</p>
               <p>Schoenumque, Scolumque, et celsis Aulida saxis,</p>
               <p>Thespiamque, jugis Eteoni atque edita in altis</p>
               <p>Moenia; qui circa Ilesium; quique Harma, et Erythras,</p>
               <p>Hylenque et Peteona tenent, Eleonaque, Copas,</p>
               <p>Ocalean, Medeona, Eutresin, moenia Thisbes</p>
               <p>Editaque, et pavidis circum lustrata columbis. 10</p>
               <p>Quique Coroneam, quique herbiferam Haliartum,</p>
               <p>Quique Plataeam habitant, qui Glissan, quique Hypothebas,</p>
               <p>Onchestumque, sacrum Neptuno qua nemus horret,</p>
               <p>Nissamque, et laetis foecundam vitibus Arnen,</p>
               <p>Atque Mideam, atque extremis Anthedona, in oris.</p>
               <p>His quinquagenae puppes; in quaque feruntur</p>
               <p>Bis sexageni puppi, Boeotia pubes.</p>
               <p>At quos Aspledon populos, Minyeaque misit</p>
               <p>Orchomenus, fratres gemini, duo germina Martis,</p>
               <p>Ascalaphusque ferox, et Ialmenus asper in arma 20</p>
               <p>Suscitat. antiquis Azidae hos Actoris olim</p>
               <p>In domibus virgo Astyoche penetralia scandens.</p>
               <pb n="v-20"/>
               <p>Edita furtivos Marti congressa creavit.</p>
               <p>Ter denae his ponti sulcabant caerula puppes.</p>
               <p>Phoceos Schediusque, et Epistrophus instruit, ambo </p>
               <p>Naubolidae Iphiti claro de sanguine creti; </p>
               <p>Qui Pythona viri montosam, qui Panopea, </p>
               <p>Daulidaque, et Crissae qui moenia sacra colebant; </p>
               <p>Quique Anemorean, et Hyampolin, et Cyparissum, </p>
               <p>Cephissi et ripas, vicinaque rura tenebant, 30 </p>
               <p>Claram et Cephissi non longe a fonte Lilaeam. </p>
               <p>Hos quadragenae puppes in bella secutae. </p>
               <p>Qui simul ac patrias rite instruxere phalanges, </p>
               <p>Boeotum ad laevam se dux armabat uterque.</p>
               <p>Impiger at Locros Ajax ducebat Oilei; </p>
               <p>(Ille minor, longe ille minor, quam mole superbus </p>
               <p>Membrorum ante alios omnes Telamonius Ajax: </p>
               <p>Sed parvus, linoque levem thoraca pusillis </p>
               <p>Artubus indutus, longe tamen optimus idem </p>
               <p>Hastam inter cunctos validam tractabat Achivos) 40</p>
               <p>Qui Cynumque tenent; Opoëntaque, Calliarumque, </p>
               <p>Bessamque, Scarphenque colunt, pulchrasque Augeas, </p>
               <p>Tarphenque, Throniumque Boagria flumina circum. </p>
               <p>Ille quaterdenas Locrorum, queis domus ultra </p>
               <p>Euboeam, Trojana egit sub moenia puppes.</p>
               <p>At colit Euboeam quae pubes fortis Abantum, </p>
               <p>Chalcidaque, Eiretriamque, et vitiferam Histiaeam, </p>
               <p>Litoream et Cerinthum , atque alti moenia Dii, </p>
               <p>Quam Styra miserunt bello, quam clara Carystus; </p>
               <p>Martigena hanc audax Elephenor ducit in arma 50 </p>
               <p>Chalcodontiades, quem spirans robur Abantum </p>
               <p>Gens sequitur, summo retrorsum a vertice fusa </p>
               <p>Caesariem, et circa pectus thoracas ahenos </p>
               <p>Fraxineis alacris perrumpere cominus hastis.</p>
               <pb n="v-51"/>
               <p>Ille quaterdena transmiserat aequora puppi.</p>
               <p>Tum quos Palladiae misere ad praelia Athenae, </p>
               <p>Ille ubi magnanimus quondam regnavit Erechtheus, </p>
               <p>Alma solo tellus quem vitae fudit in auras, </p>
               <p>Inque suo eduxit gremio puerilibus annis </p>
               <p>Nata Jovis, templo in pingui statuitque, Minerva; 60 </p>
               <p>Sacra ubi Erechthidae celebrant solemnia, divam </p>
               <p>Et tauris, agnisque colunt volventibus annis: </p>
               <p>Hos ducit Petei clara de stirpe Menesteus, </p>
               <p>Cui par terrigenas inter nemo exstitit unquam</p>
               <p>Aut peditem, aut equitum bello disponere turmas. </p>
               <p>Solus certabat Nestor, longa ille senecta </p>
               <p>Scilicet, ac vario bellorum doctus ab usu. </p>
               <p>Huic quadragenae sulcabant aequora puppes.</p>
               <p>Bissenas egit puppes Salaminius Ajax, </p>
               <p>Subduxitque locans ubi curvo in litore stabant 70 </p>
               <p>Actaeae claro fulgentes aere phalanges.</p>
               <p>At qui Argosque viri, et Tirynthia moenia linquunt, </p>
               <p>Hermionen, Asinenque, altum quas alluit aequor, </p>
               <p>Troezena, Eïonasque, et vitiferam Epidaurum, </p>
               <p>Aeginam, et Maseta; bonus bello Diomedes </p>
               <p>Hos agit, ac Stenelus Capanei; similisque deorum </p>
               <p>Ingens Euryalus Mecistei regia proles, </p>
               <p>Mecistei Talaionidae, dux tertius ibat. </p>
               <p>Omnibus at princeps Diomedes imperat acer. </p>
               <p>Hos octogenae puppes in bella secutae. 80</p>
               <p>At quos praeclarae juvenes misere Mycenae, </p>
               <p>Atque Corinthus opum dives, pulchraeque Cleonae, </p>
               <p>Orniaeque, et Araethyrea, et Sicionia tellus, </p>
               <p>Primus ubi Adrastus sceptris, solioque potitus, </p>
               <p>Quique Hyperesian, celsamque colunt Gonoëssan, </p>
               <p>Pellenenque tenent, atque Aegion, et maris oram</p>
               <pb n="v-81"/>
               <p>Late omnem, atque, Helicem quae cingunt, pinguia rura;</p>
               <p>Horum centenis is regum rex ipse carinis</p>
               <p>Imperat Atrides Agamemnon; plurima pubes</p>
               <p>Cui Grajūm, atque omnes inter longe optima paret. 90</p>
               <p>Ille autem, fulgens armis, atque aere corusco,</p>
               <p>Exsultatque animis, magnosque it maximus inter</p>
               <p>Heroas; laetusque sua virtute, suorum</p>
               <p>Et numero ingenti, praestanti et robore gaudet. </p>
               <p>Qui magnam liquere cavae Lacedaemonis urbem,</p>
               <p>Pharenque, Spartamque; et Messae grata columbis</p>
               <p>Moenia, Brysiasque colunt, pulchrasque Augeas,</p>
               <p>Quique Helos, atque Laan, quique Oetilon altum, et Amyclas;</p>
               <p>Hi sexagenas denso implent milite puppes:</p>
               <p>Quas Agamemnonius frater ducit Menelaus 100</p>
               <p>Impiger, atque armat seorsum, nec cessat in hostem</p>
               <p>Hortari, cupiens uxoris primus abactae</p>
               <p>Raptumque, et longos ulcisci Marte dolores. </p>
               <p>Inde Pyli, Arenesque viri qui moenia linquunt, </p>
               <p>Atque Thryum Alphei, structum vada propter, et Aepy, </p>
               <p>Et Cyparisseenta, et belligeram Amphigeniam, </p>
               <p>Et Pteleon, et Helos, et celsum Dorion; olim </p>
               <p>Nactae ubi Threicium Thamyrin, dum forte redibat </p>
               <p>Oechalia ex alta, tua linquens Euryte regna, </p>
               <p>Musae divina spoliarunt carminis arte. 110</p>
               <p>Quippe etenim demens ventosa dicere lingua </p>
               <p>Ausus erat, secum dulci si carmine Musae </p>
               <p>Certarent, ipsas victurum carmine Musas. </p>
               <p>At divae, aegisoni proles Jovis, eruta vati </p>
               <p>Luminaque iratae abstulerunt, artemque canendi; </p>
               <p>Ut citharamque, modosque omnes oblitus, in atra </p>
               <p>Conditus insanum defleret nocte furorem.</p>
               <p>Acer equis Nestor Trojae sub moenia gentes</p>
               <pb n="v-108"/>
               <p>Duxerat has novies denis in bella carinis.</p>
               <p>Arcadiam sed quae sub vertice Cylleneo 120 </p>
               <p>Epytium colit ad tumulum Mavortia pubes; </p>
               <p>Qui Pheneum, Ripenque tenent, gregibusque frequentem </p>
               <p>Orchomenum, Stratiemque, et celsae culmen Enipses </p>
               <p>Ventosum, qui Mantineam, Stymphalon, et altam </p>
               <p>Parrhasien; hos sexdenis Agapenor agebat </p>
               <p>Navibus, Ancaei fortis regno inclyta proles. </p>
               <p>Condensi curvis venere in puppibus, aere </p>
               <p>Fulgens, atque artes belli omnes docta juventus; </p>
               <p>Ipse viris puppes firmo quas robore structas </p>
               <p>Miserat Atrides, pontum ut transmittere possent. 130 </p>
               <p>Absunt nanque mari, nec cordi nautica res est.</p>
               <p>At qui Buprasium, quique Elidos arva colebant,</p>
               <p>Quos Hyrmine agros, et Myrsinus ultima, vasto</p>
               <p>Olenia et rupes, et Alision orbe coërcent:</p>
               <p>Quattuor his reges praesunt, denaeque sequuntur</p>
               <p>Regum quemque rates, quas pubes complet Epea.</p>
               <p>Amphimachus ducit primas, et Thalpius acer,</p>
               <p>(Huic Cteatus pater, Actorides pater Eurytus illi)</p>
               <p>Inde Amaryncides ducit validus Diores,</p>
               <p>Quartus agit tum deinde Polyxenus ille deo par, 140</p>
               <p>Rex Augeïada prognatus Agastene rege. </p>
               <p>At qui Dulichiumque, et Echinadas, Elida contra</p>
               <p>Ardua saxa mari magno circumflua, linquunt,</p>
               <p>Hos agit ille Meges Marti par, inclytus armis,</p>
               <p>Phylides. genuit quem Phyleus optimus, olim</p>
               <p>Dulichias patrem fugiens cum venit ad oras.</p>
               <p>Hunc quadragenae puppes in bella secutae. </p>
               <p>Inde Cephallenūm pubem ducebat Ulysses</p>
               <p>Magnanimam, quos saxa Ithacae, quos Neritos umbra</p>
               <p>Horrenti e nemorum mittit, Crocyleaque tellus; 150 </p>
               <pb n="v-140"/>
               <p>Quae Samon, Aegilipa et praeruptam, quaeque Zacynthum,</p>
               <p>Epirumque colunt, adversaque litora gentes.</p>
               <p>Imperat his, qui mente Jovem catus aequat, Ulysses.</p>
               <p>Bissenas minio pictas agit ille carinas. </p>
               <p>Aetolos agit inde Thoas Andraemone cretus,</p>
               <p>Qui Pleurona colunt, quique Olenon, atque Pylenen,</p>
               <p>Chalcida et undisonam, Calydonis et aspera saxa.</p>
               <p>Nemo erat Oenidum nam clara e prole superstes,</p>
               <p>Et superas flavus Meleager liquerat auras.</p>
               <p>Huic ergo Aetolaeque acies, et credita rerum 160</p>
               <p>Summa: quaterdenas qui duxit in arma carinas. </p>
               <p>Idomeneus Cretas regit heros inclytus hasta, </p>
               <p>Qui Gnossumque tenent, Gortynaque moenibus altis </p>
               <p>Cinctam, et Miletum, Lyctumque, albamque Lycastum, </p>
               <p>Phaestumque et Rhytium florentes pube virorum, </p>
               <p>Quosque alios misit populos Minoia tellus, </p>
               <p>Una sinu magno centum quae amplectitur urbes. </p>
               <p>Hos regit Idomeneus hasta bonus, atque cruento </p>
               <p>Meriones similis dura inter praelia Marti; </p>
               <p>Quos octogenae puppes in bella secutae: 170</p>
               <p>Tlepolemus forti satus Hercule, fortis et ingens </p>
               <p>Ipse, novem duxit Rhodiorum trans mare puppes, </p>
               <p>Tres creti in partes qui moenia terna colebant, </p>
               <p>Lindon, Ialyssumque, soloque albente Camirum. </p>
               <p>Tlepolemus, bello egregium quem pulchra creavit </p>
               <p>Astyoche magno Alcidae, cum moenia victor </p>
               <p>Multa virūm post versa a flumine Selleente </p>
               <p>Captivam ex Ephyra praestanti corpore duxit. </p>
               <p>At puer ut viridi firmavit membra juventa </p>
               <p>Aedibus in magnis nutritus, forte peremptus 180 </p>
               <p>Incauto est cari genitoris avunculus, aegre </p>
               <p>Festa trahens senio tunc membra Licymnius, olim </p>
               <pb n="v-170"/>
               <p>Sed clarus bello, cum firma aetate vigebat.</p>
               <p>Ergo rates, mora nulla, citas, et vela paravit,</p>
               <p>Ingentem et comitum numerum, fugitque per undas.</p>
               <p>Ille Rhodum extorris, vitans irasque, minasque</p>
               <p>Herculeae gentis, tandem pervenit opimam</p>
               <p>Cum sociis; tresque in partes discreta juventus</p>
               <p>Legit ibi sedes: at rex hominumque, deūmque</p>
               <p>Jupiter eximio profugis indulsit amore, 190</p>
               <p>Omnigenas et opes de summo effudit Olympo. </p>
               <p>Nireus ex Syma tres ducit in arma carinas,</p>
               <p>Nireus Aglaiae, et Charopi de sanguine regis,</p>
               <p>Nireus, qui Danaos inter pulcherrimus omnes,</p>
               <p>Pelida excepto, Phrygias advenit ad oras:</p>
               <p>Sed nec fortis erat, nec magnum duxerat agmen. </p>
               <p>Qui Nisyrum habitant populi, Crapathumque, Casumque,</p>
               <p>Coumque Eurypyli sedem, pontoque Calydnas</p>
               <p>In medio hos ducunt Phidippus, et Antiphus, acri</p>
               <p>Marte feros genuit quos Thessalus Heraclides. 200</p>
               <p>Horum terdenae sulcabant aequora puppes. </p>
               <p>Dehinc juvenes, quicunque Argos liquere Pelasgum, </p>
               <p>Atque Alon, atque Alopen, celsam et Trechina colebant, </p>
               <p>Phthiamque, et claram formosis Hellada nymphis; </p>
               <p>Nomine Myrmidonas dicunt, Hellenas, Achaeos. </p>
               <p>Quinquaginta horum puppes ducebat Achilles. </p>
               <p>Martis at horrisoni cessabat lecta juventus </p>
               <p>Immemor, ordinibus nec qui discerneret ullus </p>
               <p>Dux erat errantem procurvo in litore turbam. </p>
               <p>Ad naves tumidus nam corda jacebat Achilles, 210 </p>
               <p>Iratus flavam propter Briseïda, multo </p>
               <p>Olim bellator sibi quam sudore paravit, </p>
               <p>Lyrnessumque manu populans, et moenia Thebes; </p>
               <p>Evenique Selepiadae duo germina, saevis </p>
               <pb n="Homer-v-200"/>
               <p>Fulmineos hastis juvenes, torvumque Myneta,</p>
               <p>Et validum nigro demisit Epistrophon Orco.</p>
               <p>Hanc propter longe a sociis jacet ille, furitque</p>
               <p>Indignans: mox saeva tamen consurget in arma. </p>
               <p>Quae Phylacenque habitat pubes, et Pyrrhason almae</p>
               <p>Floriferam Cereris tellurem, Itonaque matrem 220</p>
               <p>Lanigeri pecoris, Pteleumque virentia juxta</p>
               <p>Pascua, litoreamque Antrona, his inclytus olim</p>
               <p>Protesilaus erat ductor dum vita manebat:</p>
               <p>Tunc miserum jam terra sinu condebat in atro.</p>
               <p>Heu miserum; Phylace in patria cui regia conjux,</p>
               <p>Ambas illa genas lanians, incoeptaque frustra</p>
               <p>Magna domus longe digresso in bella relicta est.</p>
               <p>Ipsum autem, primus Danaūm dum litus ab alta</p>
               <p>Desilit in Phrygium puppi, vir fixit acuto</p>
               <p>Dardanius telo, viridique exstinxit in aevo. 230</p>
               <p>Nec tamen illa suo pubes ductore carebat,</p>
               <p>Moesta ducem quamvis leto sibi fleret ademptum.</p>
               <p>Martius aeratas cogebat in arma catervas,</p>
               <p>Ordine quamque suo disponens rite, Podarces</p>
               <p>Phylacidae Iphicli minor aevo filius alter,</p>
               <p>Protesilaë tuus frater, nec par tamen armis</p>
               <p>Ille tibi, clarum virtute, ac fortibus orsis</p>
               <p>Quem socii memores optabant morte peremptum.</p>
               <p>Ille quaterdenas ducebat in arma carinas. </p>
               <p>Qui Glaphyrasque, Pherasque colunt Boebeïa propter 240 </p>
               <p>Stagna viri, et Boeben, et turrigeram Iaolcon, </p>
               <p>Undenis horum dux ibat puppibus acer </p>
               <p>Filius Admeti Eumelus, quem dia creavit </p>
               <p>Admeto Alcestis Peliae pulcherrima proles.</p>
               <p>At quos Methoneque viros, atque aspera Olizon, </p>
               <p>Taumacieque, acres bello, Meliboeaque misit,</p>
               <pb n="v-224"/>
               <p>Puppibus in septem (delecti quamque sedebant</p>
               <p>Quinquageni intra puppim) bonus ille sagitta,</p>
               <p>Assuetos aeque certo sua mittere ab arcu</p>
               <p>Tela, Philoctetes patriis abduxerat oris. 250</p>
               <p>Ille sed in sacra Lemno sub rupe jacebat</p>
               <p>Aequorea, taboque fluens, diramque dolorum</p>
               <p>Vim patiens: illic saevi nam dente colubri</p>
               <p>Fixum olim, ac tetro spargentem saxa cruore</p>
               <p>Liquerunt regem Danai: sed tempore eundem</p>
               <p>Post parvo memores, conversa mente, requirent.</p>
               <p>Nec tamen illa, suo quanquam ductore carebat,</p>
               <p>Turba duce Iliacis nullo bellabat in oris.</p>
               <p>Quippe Medon it per medios, atque instruit agmen,</p>
               <p>Pulchra nothum forti quem Rhena eduxit Oileo. 260</p>
               <p>Qui Triccenque habitant, et Itomes ardua in alto</p>
               <p>Saxa jugo, Oechaliamque, ferox ubi sceptra gerebat</p>
               <p>Eurytus, hos ducunt Podalirius, atque Macaon,</p>
               <p>Asclepī genus, ambo insignes arte medendi.</p>
               <p>Terdenae his ibant pulchrae longo ordine puppes. </p>
               <p>Quae colit Ormenium pubes; fontemque Hypeream,</p>
               <p>Asteriumque tenet, Titanique albentia saxa,</p>
               <p>Hos agit Eurypilus Evaemonis inclyta proles.</p>
               <p>Hunc quadragenae puppes in bella secutae. </p>
               <p>At qui Gyrtonenque viri, Argissamque colebant, 270</p>
               <p>Ortenque, Elonenque, albisque Oloossona muris,</p>
               <p>Instruit hos in bella bonus bello Polypoetes,</p>
               <p>Pirithoi proles, Jovis alto a sanguine creti:</p>
               <p>Pirithoo peperit quem nobilis Hippodamia,</p>
               <p>Ille feras ultus qua victor luce bimembres</p>
               <p>Egit ad Aethicum fines a Pelio alto.</p>
               <p>It comes huic Martis clara de gente Leonteus,</p>
               <p>Magnanimi proles Caenidae invicta Coroni. </p>
               <pb n="v-253"/>
               <p>Hos quadragenae Trojam advexere carinae.</p>
               <p>Inde bis undenas Trojana ad moenia puppes 280</p>
               <p>Ille Cypho adveniens agit acri remige Guneus.</p>
               <p>Hunc Enienes, et armigeri, genus acre, Peraebi,</p>
               <p>Frigida quique habitant Dodonae rura, sequuntur,</p>
               <p>Quique colunt pingues campos, et amoena vireta,</p>
               <p>Quae secat, ac lenta Titaresius alluit unda;</p>
               <p>Pulchra fluens qui se Penei devolvit in alveum,</p>
               <p>Nec tamen et vitreis usquam confunditur undis,</p>
               <p>Sed natat in morem liquidi suspensus olivi.</p>
               <p>Quippe etenim Stygii pars dicitur esse fluenti,</p>
               <p>Quod metuunt magni jurare, ac fallere divi. 290 </p>
               <p>Magnetas Prothous Tentredone cretus agebat,</p>
               <p>Qui saltusque tenent virides Peneïa circum</p>
               <p>Flumina, frondosum silvis et Pelion altis.</p>
               <p>Huic quadragenae sulcabant caerula puppes. </p>
               <p>Hi Danaūm regesque ducesque in bella profecti</p>
               <p>Cum geminis Phrygium venere ad litus Atridis.</p>
               <p>Verum aliis numero quisnam praestaret in omni</p>
               <p>Virque, et equus, vati pigeat ne dicere, Musae.</p>
               <p>Eumeli Pheretiadae praestabat equarum</p>
               <p>Nobile par. pedibus rapidas aequare volucres 300</p>
               <p>Natae ambae, ambabus unus color, una erat aetas,</p>
               <p>Tergaque ceu tenui directa, aequataque filo.</p>
               <p>Pieriae has olim per saltus pavit Apollo</p>
               <p>Arcitenens, terrorem atrum per bella ferentes.</p>
               <p>Omnes mole viros, et vi Telamonius Ajax</p>
               <p>Praestabat longe, saevos dum corde furores</p>
               <p>Irato volvens dius cessabat Achilles,</p>
               <p>Nullum non animis, invicto et robore vincens</p>
               <p>Ille, et equi regis currum cervice trahentes.</p>
               <p>Sed tum fluctivaga moerens in puppe jacebat 310</p>
               <pb n="v-278"/>
               <p>Atridae iratus magno: ludebat inermis</p>
               <p>Interea comitum manus omnis litore in ipso</p>
               <p>Discoque, et jaculo certans, volucrique sagitta:</p>
               <p>Alipedes at equi stabant vacuos prope currus</p>
               <p>Abjuncti; et loton segnes, apiumque palustre</p>
               <p>Pascebant: velis tecti de more jacebant</p>
               <p>Myrmidonum currus intra tentoria; moesti</p>
               <p>Illi hac, atque illac ibant per castra, ducemque</p>
               <p>Optabant frustra, saevi et certamina belli. </p>
               <p>Interea campis Danaūm condensa ruebant 320</p>
               <p>Agmina, fulgentique ardentes aere catervae:</p>
               <p>Ut segetem cremat ingenti cum flamma sonore,</p>
               <p>Atque ruit late immissis Vulcanus habenis.</p>
               <p>Terra gemit subter. Veluti cum, saeva corusca</p>
               <p>Tela manu torquens, divūm rex fulgurat, alto</p>
               <p>Et quatit in Arimis tonitru juga celsa, Typhoëo</p>
               <p>Stravit ubi durum vasta sub rupe cubile;</p>
               <p>Vadentum sic terra virūm concussa gemebat</p>
               <p>Sub pedibus: celeri transmittunt agmine campos. </p>
               <p>Iris at, aërias volucri pede lapsa per auras, 330</p>
               <p>Ab Jove Trojugenis venit belli, atque laborum</p>
               <p>Nuncia. Vestibulo in Priami juvenesque senesque</p>
               <p>Stabant, turba ingens, in coetum forte coacti.</p>
               <p>Intulit in medios huc se dea, voce Politen</p>
               <p>Assimulans, gnatum Priami; speculator in alto</p>
               <p>Qui, pedibus fretus, busto senis Aesyetae</p>
               <p>Sederat, observans Graji si litore curvo</p>
               <p>Digressi Trojae sub muros castra moverent.</p>
               <p>Huic similis regem alloquitur, ac talibus infit. </p>
               <p>o pater, usque placet longis sermonibus horas 340</p>
               <p>Ducere, ceu quondam placida sub pace: nec ortum </p>
               <p>Esse vides durumque, et ineluctabile bellum. </p>
               <pb n="v-304"/>
               <p>Saepe virūm subii bellantum praelia miles;</p>
               <p>Agmina sed nunquam tanta usquam, ac talia vidi.</p>
               <p>Quot silvae frondes, quot praefert litus arenas;</p>
               <p>Tot campo incedunt urbem, ac tua regna daturi</p>
               <p>Exitio. Nunc, tu quod mando, protinus, Hector,</p>
               <p>Exequere. auxilio multi huc venere, frequentem</p>
               <p>Et complent urbem populi diversa loquentes</p>
               <p>Multimodis; nec enim lingua est mortalibus una. 350</p>
               <p>Horum quosque suus fac princeps instruat; unus</p>
               <p>Quisque suos princeps regat inter praelia cives.</p>
               <p>Sic ait: agnovit vocem, praeceptaque divae</p>
               <p>Hector, concilium et solvit. mora nulla; juventus</p>
               <p>Arma fremit: verso panduntur cardine postes</p>
               <p>Aerati, et plenis fundunt sese agmina portis,</p>
               <p>Turmae equitum, peditumque cohortes: densa virorum</p>
               <p>Turba ruit, magno miscentur cuncta tumultu. </p>
               <p>Est procul ante urbem procero vertice collis</p>
               <p>Camporum in medio; circum vasta undique sese 360</p>
               <p>Planities tendit, Batieam nomine dicunt</p>
               <p>Mortales; divi, pernicis busta Myrinnae.</p>
               <p>Heic socii primum discreti, ac Troica pubes,</p>
               <p>Quaeque suis et sub ducibus gens rite coacta.</p>
               <p>Troas magnus agit, galeaque it clarus ahaena </p>
               <p>Hector Priamides, quem circum lecta juventus</p>
               <p>Plurimaque, et longe bello fortissima sese</p>
               <p>Armat, fraxineis horrens globus impiger hastis. </p>
               <p>Dardanios Anchisiades regit inclytus armis</p>
               <p>Aeneas, Venus Anchisae quem pulchra creavit, 370</p>
               <p>Diva hominem Idaeo in saltu dignata cubili.</p>
               <p>Aeneae comites, duo gnati Antenoris, adstant,</p>
               <p>Archilochusque, Acamasque, ambo genus omne periti</p>
               <p>Armorum tractare, omni et confligere Marte. </p>
               <pb n="v-330"/>
               <p>Qui silvosae habitant Idae imo in monte Zeleam</p>
               <p>Troes, et Aesepi dites de flumine potant,</p>
               <p>Instruit hos in bella Lycaonis inclyta proles</p>
               <p>Pandarus. huic arcum Lycius donarat Apollo. </p>
               <p>At qui Adrasteamque, et Apaesi moenia, et altas</p>
               <p>Teriae linquunt rupes, Pityeaque rura, 380</p>
               <p>Hos duxere, duo fratres, Adrastus, et acer</p>
               <p>Amphius intorto protectus pectora lino.</p>
               <p>Queis pater ille Merops Percosius; omnia norat</p>
               <p>Ante alios qui fata augur praestantior omnes;</p>
               <p>Ire nec ad bellum gnatos letale sinebat:</p>
               <p>At monitus, fletusque ambo sprevere paternos;</p>
               <p>Quippe malae urgebant miseros in funera parcae. </p>
               <p>At quae Percoten, et Praction, altaque Arisbae </p>
               <p>Moenia, quae Sextum pubes, quae liquit Abidum, </p>
               <p>Armipotens bello Hyrtacides hanc Asius armat. 390 </p>
               <p>Asius Hyrtacides a flumine Selleente </p>
               <p>Magnis qui ad Trojam, multo et spirantibus igni </p>
               <p>Vectus equis princeps e diti venit Arisba.</p>
               <p>Hyppothous praeit hastiferos in bella Pelasgos, </p>
               <p>Pinguia Larissae qui rura, urbemque colebant: </p>
               <p>Hyppothous simul, atque Pylaeus, martia Lethi </p>
               <p>Teutamidae proles, fratrum par nobile bello.</p>
               <p>Thracas agunt asperque Acamas, et Pirous heros </p>
               <p>Quotquot fluctisonus complectitur Hellespontus.</p>
               <p>Euphemus Ciconas, bello genus acre, coercet 400</p>
               <p>Troezenī Ceadae claro de sanguine cretus.</p>
               <p>Pyraechmes curvo bellantes Paeonas arcu </p>
               <p>Duxerat. hos Amydon, atque Axius educat ingens, </p>
               <p>Axius, illimi late qui funditur unda.</p>
               <p>Ibant audaci sub rege Pylemene durae </p>
               <p>Paphlagonum ex Enetis gentes, agreste repertum</p>
               <pb n="v-360"/>
               <p>Est ubi mularum quondam genus, alta Cytori</p>
               <p>Qui juga, montosum qui Sesamon, atque virentem</p>
               <p>Parthenii ad ripam pulchros coluere penates,</p>
               <p>Cromnamquea Aegialumque, et aërios Erythinos. 410 </p>
               <p>Ducit Halizonos Odiusque, et Epistrophus, actos</p>
               <p>Longinqua ex Alybe, argenti fluit unde metallum. </p>
               <p>Instruit at Mysos Chromis una, atque Ennomus augur; </p>
               <p>Nec tamen augurio nigrae subducere morti </p>
               <p>Se potuit, manibus domitus pernicis Achillei, </p>
               <p>Iliacam pubem cum Xanti stravit in alveo.</p>
               <p>Ascanius, Phorcysque Phrygas duxere feroces, </p>
               <p>Pugnae avidos, procul Ascaniae de pinguibus oris.</p>
               <p>Maeonas at Mesthles, atque Antiphus egit, uterque </p>
               <p>Cara Pylemenei proles, Gygaea creavit 420 </p>
               <p>Quos, ut fama, palus. secum iidem in praelia ducunt </p>
               <p>Magnanimos Tmolo digressos Maeonas imo.</p>
               <p>At Nastes Caras ducebat voce loquentes </p>
               <p>Barbarica, quotquot Miletum, atque horrida Phthirūm </p>
               <p>Lustra colunt, vada qui circum Maeandria, celsae </p>
               <p>Et Mycales altas, nemorosa cacumina, rupes. </p>
               <p>Hos pugnae cupidos Nastes agit, Amphimachusque; </p>
               <p>Nastes, Amphimachusque, Nomione cretus uterque. </p>
               <p>Hic et bella petens aurum, ceu culta puella, </p>
               <p>Gestabat vecors; sed non arcere nitenti 430 </p>
               <p>Evaluit mortem lamna, confossus at amne </p>
               <p>Corruit in medio; tulit aurum fortis Achilles.</p>
               <p>Sarpedon Lycia populos, et Glaucus ab alta</p>
               <p>Ducebant, Xantus celer almo quam rigat amni .</p>
               <pb n="v-384"/>
            </div>
         </div>
         <div type="poesis-liber" met="hexameter" n="03">
            <head>HOMERI ILIADOS LIBER TERTIUS. </head>
            <l n="3.1">Sub duce quaeque suo cum sese in praelia gentes </l>
             
            <l n="3.2">Instruxere, Phryges magno clamore movebant </l>
             
            <l n="3.3">Castra: gruum qualis vacuas it clangor ad auras; </l>
             
            <l n="3.4">Quae, postquam fugere hiemem, nimbosque, patentis </l>
             
            <l n="3.5">Oceani densae magno super amne feruntur; </l>
             
            <l n="3.6">Et, vernum arctois veniens de partibus agmen, </l>
             
            <l n="3.7">Pygmaeis clademque viris, et funera portant. </l>
             
            <l n="3.8">Parte alia taciti spirantes robur Achivi </l>
             
            <l n="3.9">Ibant, auxilium sibi mutua ferre parati.</l>
             
            <l n="3.10">Ut nebulam Notus offudit si montibus, ipsa <note type="numvers">10</note>
            </l>
             
            <l n="3.11">Nocte magis furi gratam, pecorisque magistris </l>
             
            <l n="3.12">Invisam; spatii vix prospicit ante viator, </l>
             
            <l n="3.13">Quantum unus possit lapidis pervadere jactus: </l>
             
            <l n="3.14">Sic pedibus subter vadentum in praelia pulvis </l>
             
            <l n="3.15">Tollitur, horrescitque atra caligine campus.</l>
             
            <l n="3.16">Jamque adeo magis atque magis condensa propinquans </l>
             
            <l n="3.17">Hinc acies atque hinc, sese ad certamina belli </l>
             
            <l n="3.18">Aptarat, pugnamque invadere torva parabat. </l>
             
            <l n="3.19">At Paris ora deo similis processerat ante </l>
             
            <l n="3.20">Primam aciem. ille, humero pardi maculosa retorquens <note type="numvers">20</note>
            </l>
             
            <l n="3.21">Terga, gerit dorso pharetramque, arcumque sonantem, </l>
             
            <l n="3.22">Auratum ast ensem lateri dextraque coruscat </l>
             
            <l n="3.23">Bina manu longo praefixa hastilia ferro, </l>
             
            <l n="3.24">Et Danaūm primos vesana voce lacessit, </l>
             
            <l n="3.25">Atque jubet secum forti decernere pugna.</l>
             
            <l n="3.26">Hunc simul ac vidit Menelaus vana tumentem</l>
             
            <pb n="Homer-v-21"/>
            <l n="3.27">Ire gradu magno, Troum et praecedere turmas.</l>
             
            <l n="3.28">Eximium ceu cum silva leo corpus in alta,</l>
             
            <l n="3.29">Aut capream, aut cervum surgentem in cornua, nactus,</l>
             
            <l n="3.30">Jejuno fremit ore tuens, gaudetque, vorare <note type="numvers">30</note>
            </l>
             
            <l n="3.31">Et furit arreptum; non acres ille molossos,</l>
             
            <l n="3.32">Non metuens juvenum clamorem ac tela sequentum:</l>
             
            <l n="3.33">Sic, Parin ut vidit, Menelaus gaudia corde</l>
             
            <l n="3.34">Vix capit, atque, avidus scelerato a sanguine poenas</l>
             
            <l n="3.35">Sumere, desiluit curru bellator ab alto,</l>
             
            <l n="3.36">Atque pedes peditem contra parat obvius ire.</l>
             
            <l n="3.37">At Paris, ut vidit fulgentem insignibus armis </l>
             
            <l n="3.38">Atriden Graja ex acie procurrere, visu </l>
             
            <l n="3.39">Contremuit subito perculsus, nigraque vitans </l>
             
            <l n="3.40">Fata, pedem retulit, sociumque recessit in agmen <note type="numvers">40</note>
            </l>
             
            <l n="3.41">Pallidus. Ut gradiens dumoso in monte draconem </l>
             
            <l n="3.42">Qui videt, ac retro citus absilit; inficit ora </l>
             
            <l n="3.43">Pallor; membra tremunt gelido concussa pavore: </l>
             
            <l n="3.44">Haud secus adspectu Menelai exterritus ille </l>
             
            <l n="3.45">Trojugenum in turmas, et densa in tela refugit.</l>
             
            <l n="3.46">Hector at haec cernens non irae parcere, voci </l>
             
            <l n="3.47">Nec potuit; dictis fratrem et proscidit acerbis. </l>
             
            <l n="3.48">Foede animum, faciem pulcher Pari, mollis, amator, </l>
             
            <l n="3.49">Docte malas tantum nuptis componere fraudes; </l>
             
            <l n="3.50">Debueras nunquam vel nasci, fata subire <note type="numvers">50</note>
            </l>
             
            <l n="3.51">Vel puer, ac primo caelebs exstinguier aevo. </l>
             
            <l n="3.52">Id vellem, et satius multo foret, omnibus isto </l>
             
            <l n="3.53">Quam praebere modo Grajis risum, atque cachinnos. </l>
             
            <l n="3.54">Nam certe, ut formam videre, habitumque, putarunt </l>
             
            <l n="3.55">Eximium ante alios ferri, multisque futurum </l>
             
            <l n="3.56">Exitio: enervem nunc te sensere, suumque </l>
             
            <l n="3.57">Errorem, ac vanos laeti risere timores, </l>
             
            <l n="3.58">Tamne igitur mollis metiri classibus aequor</l>
             
            <pb n="v-46"/>
            <l n="3.59">Audebas, turba comitum stipante, domosque</l>
             
            <l n="3.60">Externas temerare, Apiaque abducere terra <note type="numvers">60</note>
            </l>
             
            <l n="3.61">Belligerae nuptam gentis; populoque, patrique</l>
             
            <l n="3.62">Triste tuo exitium, magnum et tibi dedecus ipsi.</l>
             
            <l n="3.63">Quo fugis? Atriden paullum consistere contra</l>
             
            <l n="3.64">Ne pigeat. nosces quae tecum est foemina, quali</l>
             
            <l n="3.65">Nupta viro fuerit: nosces; nec plectra, sonantes</l>
             
            <l n="3.66">Nec citharae, Veneris nec munera grata, madensque</l>
             
            <l n="3.67">Caesaries myrrha, facies nec pulchra juvabit,</l>
             
            <l n="3.68">Cum stratus volvere cruento in pulvere. Troes</l>
             
            <l n="3.69">At lenti nimium, et faciles, timidique; jaceres,</l>
             
            <l n="3.70">Ni foret id, lapidum nimbo superobrutus, et jam <note type="numvers">70</note>
            </l>
             
            <l n="3.71">Tot patriae. lueres scelerato sanguine damna. </l>
             
            <l n="3.72">Cui Paris: Objurgas me quando jure, quid, inquit,</l>
             
            <l n="3.73">Irascar? sedenim tibi cor sub pectore firmo est</l>
             
            <l n="3.74">Indomitum. findens lignum ut navale securis</l>
             
            <l n="3.75">Dura subit, dextramque viri juvat incita, robur</l>
             
            <l n="3.76">Usque augens: sic dura tibi, sic nescia flecti</l>
             
            <l n="3.77">Mens viget, haud ullis unquam concussa periclis.</l>
             
            <l n="3.78">Ne mihi dona tamen, quae contulit aurea Cypris,</l>
             
            <l n="3.79">Objice. dona deūm nulli spernenda. faventes</l>
             
            <l n="3.80">Quae praebent superi, fatua quis mente recuset? <note type="numvers">80</note>
            </l>
             
            <l n="3.81">Nunc, si me bellare jubes, ac tendere in hostem;</l>
             
            <l n="3.82">En age fac sedeant Teucrique, Argivaque pubes.</l>
             
            <l n="3.83">Solus ego in medio,Mavortius et Menelaus</l>
             
            <l n="3.84">Deque Helena, et cunctis opibus pugnabimus acri</l>
             
            <l n="3.85">Marte. utri tandem cedet victoria, gazam</l>
             
            <l n="3.86">Ille omnem, thalamosque Helenae sibi laetus habeto.</l>
             
            <l n="3.87">Arma alii, atque iras ponent: ac, foedere pacto,</l>
             
            <l n="3.88">Vos Trojae muros, ac pinguia rura coletis;</l>
             
            <l n="3.89">Illi Argos longe in patrium, et sua tecta redibunt. </l>
             
            <l n="3.90">Haec Paris: auditis gaudet sermonibus Hector; <note type="numvers">90</note>
            </l>
             
            <pb n="v-76"/>
            <l n="3.91">Et volat in medium laetus, Troasque ruentes,</l>
             
            <l n="3.92">Transversam opponens, bellator continet, hastam.</l>
             
            <l n="3.93">Consistunt omnes, ut jussi, ac scuta reclinant.</l>
             
            <l n="3.94">At parte ex alia saxis, crebrisque petebant</l>
             
            <l n="3.95">Missilibus visum Danai: sed major Atrides</l>
             
            <l n="3.96">Exclamans turbam compressit voce furentem. </l>
             
            <l n="3.97">State, viri: cohibete iras, et parcite ferro:</l>
             
            <l n="3.98">Dicere cristatus quiddam parat omnibus Hector. </l>
             
            <l n="3.99">Sic ait: imperio parent, vocemque manusque</l>
             
            <l n="3.100">Continuere viri; coepit cum talibus Hector: <note type="numvers">100</note>
            </l>
             
            <l n="3.101">Audite, o Troes, Danaique , haec, dicere mandat</l>
             
            <l n="3.102">Quae Paris, ille caput, belli fons ille nefandi.</l>
             
            <l n="3.103">Ponere tela jubet pariter Troasque, et Achivos;</l>
             
            <l n="3.104">Sese ait in medio cum belligero Menelao</l>
             
            <l n="3.105">Deque Helena, et cunctis opibus certare paratum.</l>
             
            <l n="3.106">Utri laeta feret palmam victoria, gaza</l>
             
            <l n="3.107">Hunc omni, atque Helenae taedis, thalamoque potiri;</l>
             
            <l n="3.108">Foedere nos pacto jungi, ac secedere ab armis. </l>
             
            <l n="3.109">Talia Priamides; arrectis turba silebat</l>
             
            <l n="3.110">Auribus, atque animis. Menelaus talia contra. <note type="numvers">110</note>
            </l>
             
            <l n="3.111">Me quoque, Grajugenae, Troesque, audite, molestus </l>
             
            <l n="3.112">Quem dolor hic tangit prae cunctis, quique dirempta </l>
             
            <l n="3.113">Vestra velim tandem certamina. multa tulistis </l>
             
            <l n="3.114">Nanque mala ob rixamque meam, Paridisque nefandum </l>
             
            <l n="3.115">Ob scelus, unde omnis nata haec discordia primum est. </l>
             
            <l n="3.116">Nunc utri sua fata necem, divique pararunt, </l>
             
            <l n="3.117">Occidat: immani vos finem imponite bello. </l>
             
            <l n="3.118">Ite, agnos, Teucri, ferte; albi velleris agnum, </l>
             
            <l n="3.119">Atri agnam, Soli, ac Terrae: nos parte feremus </l>
             
            <l n="3.120">Ex alia, quae rite deum cadat hostia regi. <note type="numvers">120</note>
            </l>
             
            <l n="3.121">Praeterea huc Priamum duci volo, juret ut ipse </l>
             
            <l n="3.122">Cuncta senex, ne magna Jovis quid foedera turbet.</l>
             
            <pb n="v-107"/>
            <l n="3.123">Gnati etenim haud metuunt divos violare, fidemque;</l>
             
            <l n="3.124">Et levis est, fluitansque suo sine pondere nutat</l>
             
            <l n="3.125">Mens juvenum. cum pacta senex componit, utrisque</l>
             
            <l n="3.126">Consulit ille, tuens quod rerum est ante, retroque. </l>
             
            <l n="3.127">Sic ait; at Graji laeto, Troesque probarunt</l>
             
            <l n="3.128">Dicta simul fremitu, tristique imponere bello</l>
             
            <l n="3.129">Sperabant longo tandem post tempore finem.</l>
             
            <l n="3.130">Ergo citos retro bijuges egere; locarunt <note type="numvers">130</note>
            </l>
             
            <l n="3.131">Et vacuos campo in viridi longo ordine currus,</l>
             
            <l n="3.132">Armaque deposuere humeris, juxtaque reclinant</l>
             
            <l n="3.133">Densa solo: in medio pars agri parva relicta est. </l>
             
            <l n="3.134">Tum geminos Hector praecones mittit in urbem, </l>
             
            <l n="3.135">Atque jubet ferrique agnos, Priamumque vocari. </l>
             
            <l n="3.136">Nec minus ad naves Agamemnon currere jussit </l>
             
            <l n="3.137">Talthibium, ac portare agnum: paret citus ille, </l>
             
            <l n="3.138">Contentoque volans cursu praecepta facessit.</l>
             
            <l n="3.139">Iris at interea celeri pede nuncia venit.</l>
             
            <l n="3.140">Missa Helenae; illa genas, habitumque, et verba sorori <note type="numvers">140</note>
            </l>
             
            <l n="3.141">Hectoreae similis, Priami quae pulchrior omnes </l>
             
            <l n="3.142">Vincebat longe gnatas, Helicaonis uxor </l>
             
            <l n="3.143">Laodice. haec Helenam tectis invenit in altis, </l>
             
            <l n="3.144">Dum pulchro ingentem pingit subtemine telam, </l>
             
            <l n="3.145">Intexens operi, quos Graja, et Dardana pubes </l>
             
            <l n="3.146">Ipsius ergo habuit duro sub Marte labores. </l>
             
            <l n="3.147">Quam prope stans Iris blanda sic voce locuta est:</l>
             
            <l n="3.148">Nympha, veni, rerum ut videas miranda. ruebant </l>
             
            <l n="3.149">Qui modo per campos avidi committere pugnam, </l>
             
            <l n="3.150">Troesque, ac Danai, subito sedere quieti: <note type="numvers">150</note>
            </l>
             
            <l n="3.151">Arma silent, clypeis acclinant corpora, juxta </l>
             
            <l n="3.152">Graminea tellure hastas fixere trementes. </l>
             
            <l n="3.153">At Paris in medio, Mavortius et Menelaus </l>
             
            <l n="3.154">De te pugnabunt. uter utrum vicerit armis,</l>
             
            <pb n="v-138"/>
            <l n="3.155">Illum perpetuo conjux addicta sequere.</l>
             
            <l n="3.156">Sic ait; ac Nymphae succendit corda parentum,</l>
             
            <l n="3.157">Atque viri, et patriae dulci telluris amore.</l>
             
            <l n="3.158">Nec mora, tecta caput lino candente, relinquit.</l>
             
            <l n="3.159">Foemineum penetrale; atque alto e limine, obortis </l>
             
            <l n="3.160">Uda oculos lacrimis, processit; pone secutae <note type="numvers">160</note>
            </l>
             
            <l n="3.161">Sunt dominam geminae forma praestante puellae,</l>
             
            <l n="3.162">Pulchros ampla oculos Clymene, Pittheïs et Aethra.</l>
             
            <l n="3.163">Confestim Scaeae venere ad limina portae.</l>
             
            <l n="3.164">Heic Priamus, patresque alii, Panthusque, Thymoetesque ,</l>
             
            <l n="3.165">Et Lampus, Clytiusque, Hicetaon clarus et armis,</l>
             
            <l n="3.166">Ucalegonque, ac Antenor, bonus auctor uterque</l>
             
            <l n="3.167">Consiliis, procerum primi, de more sedebant</l>
             
            <l n="3.168">Moenibus in celsis; longo jam debilis aevo</l>
             
            <l n="3.169">Turba, et iners bello; sed coetu arguta coacto ,</l>
             
            <l n="3.170">Promere suavidicas facundo e pectore voces. <note type="numvers">170</note>
            </l>
             
            <l n="3.171">Quales per silvam, densa et virgulta sedentes</l>
             
            <l n="3.172">Arborea dulces cantant sub fronde cicadae:</l>
             
            <l n="3.173">Tales Dardanii proceres praecelsa tenebant</l>
             
            <l n="3.174">Moenia, turris ubi se caeli attollit in auras</l>
             
            <l n="3.175">Ardua. quo celeri festinam evadere gressu</l>
             
            <l n="3.176">Ut videre Helenam, submissa haec dicere voce</l>
             
            <l n="3.177">Mirantes inter sese coepere: Puella</l>
             
            <l n="3.178">Pro tali haud mirum Troas, Grajosque labores</l>
             
            <l n="3.179">Ferre diu tantos, pulchro quae morte carentes</l>
             
            <l n="3.180">Ore deas aequat: sed enim vel talis Achaeas <note type="numvers">180</note>
            </l>
             
            <l n="3.181">Puppibus in celsis procul hinc decedat in oras; </l>
             
            <l n="3.182">Nec nobis, gnatisque malam ferat improba pestem.</l>
             
            <l n="3.183">Haec alii: at Priamus venientem comis amica </l>
             
            <l n="3.184">Voce vocat: Propius me accede; heic, filia, mecum </l>
             
            <l n="3.185">Conside; ut veterem sponsum, carosque propinquos </l>
             
            <l n="3.186">Et notos videas. non tu lacrimabile bellum </l>
             
            <pb n="v-164"/>
            <l n="3.187">Hoc mihi fers, magni sed laevo numine divi.</l>
             
            <l n="3.188">Huc ades, atque doce, qui densos inter Achivos</l>
             
            <l n="3.189">Ille vir incedit, vultuque habituque verendus</l>
             
            <l n="3.190">Ante alios, quisnam est? procero vertice sunt qui <note type="numvers">190</note>
            </l>
             
            <l n="3.191">Altius attollant sese; nec tempore in ullo</l>
             
            <l n="3.192">Ipse tamen vidi quenquam, cui tanta decoro</l>
             
            <l n="3.193">Fulserit in vultu majestas, formaque totum</l>
             
            <l n="3.194">Ornarit corpus tanto regalis honore. </l>
             
            <l n="3.195">Demisit mulier vultum pulcherrima, et alto</l>
             
            <l n="3.196">Corde trahens gemitum: socer o venerande, mihi mors</l>
             
            <l n="3.197">Illa utinam miserae placuisset luce, tuum qua</l>
             
            <l n="3.198">Huc gnatum comitans, thalamum, fratresque, mearum</l>
             
            <l n="3.199">Et dulces comitum coetus, natamque reliqui</l>
             
            <l n="3.200">Unigenam. haec propter cogor noctesque diesque <note type="numvers">200</note>
            </l>
             
            <l n="3.201">Infelix angi, largo et tabescere fletu.</l>
             
            <l n="3.202">Verum age, jam, quod aves audire, ac noscere, dicam.</l>
             
            <l n="3.203">Ille vir, Atrides Agamemnon; optimus idem</l>
             
            <l n="3.204">Rexque, et bellator, sceptroque insignis, et hasta,</l>
             
            <l n="3.205">Atque meus, si forte meum fas dicere, levir. </l>
             
            <l n="3.206">Sic ait: at regem senior miratus; Atrida </l>
             
            <l n="3.207">Fortunate, inquit, felicibus edite fatis, </l>
             
            <l n="3.208">Certe ingens numerus pubis tibi paret Achaeae. </l>
             
            <l n="3.209">Vitiferas Phrygiae veni olim pinguis in oras; </l>
             
            <l n="3.210">Atque Phrygum vidi turmas, tot milia campis <note type="numvers">210</note>
            </l>
             
            <l n="3.211">Densa equitum, populos Otreique, et Mygdonis, ingens, </l>
             
            <l n="3.212">Agmen Sangarii tendens prope fluminis alveum. </l>
             
            <l n="3.213">His et ego sociusque aderam, auxiliumque ferebam, </l>
             
            <l n="3.214">Venere infestis quo tempore Amazones armis; </l>
             
            <l n="3.215">Nec numero tamen illa acies aequabat Achivos.</l>
             
            <l n="3.216">Tum, Laërtiaden cernens; Dic, inquit, et illum </l>
             
            <l n="3.217">Vertice qui paullo minor est Agamemnone, at idem </l>
             
            <l n="3.218">Latior atque humeris, atque amplo pectore, pingui</l>
             
            <pb n="v-194"/>
            <l n="3.219">Arma solo cui strata jacent onerosa: virorum</l>
             
            <l n="3.220">Ipse (aries ceu villosus per ovilia plena) <note type="numvers">220</note>
            </l>
             
            <l n="3.221">Hac illac, magno spectandus corpore, fertur</l>
             
            <l n="3.222">Per cuneos, lento et figit vestigia gressu. </l>
             
            <l n="3.223">Haec Priamus; formosa Jovis cui nata vicissim</l>
             
            <l n="3.224">Pauca refert: Laertiaden, rex, cernis Ulyssem,</l>
             
            <l n="3.225">Ingenio quem solerti, vafrumque, catumque</l>
             
            <l n="3.226">Ante alios, Ithaca in celsis tulit aspera saxis. </l>
             
            <l n="3.227">Excipit Antenor: Vera istaec, nympha, locuta es.</l>
             
            <l n="3.228">Quippe, olim huc missus venit cum dius Ulysses</l>
             
            <l n="3.229">Te propter, flavusque una Menelaus, utrumque</l>
             
            <l n="3.230">Except hospitio, fovi et complexus amice, <note type="numvers">230</note>
            </l>
             
            <l n="3.231">Amborum et potui mores, ac noscere sensus.</l>
             
            <l n="3.232">Qui postquam in Teucros coetu venere coacto;</l>
             
            <l n="3.233">Cum stabant, socium procero corpore Atrides</l>
             
            <l n="3.234">Vincebat; sed cum flectebant membra sedentes,</l>
             
            <l n="3.235">Atriden ampla specie vincebat Ulysses.</l>
             
            <l n="3.236">Inde, ubi coeperunt prudenti e pectore dicta</l>
             
            <l n="3.237">Promere, festinans Menelaus dicere amabat</l>
             
            <l n="3.238">Pauca, sed argute, verborum haud largus, aberrans</l>
             
            <l n="3.239">Proposita et nusquam juvenis juveniliter ab re.</l>
             
            <l n="3.240">Ait ubi surgebat mirus vi mentis Ulysses, <note type="numvers">240</note>
            </l>
             
            <l n="3.241">Principio, terrae defigens lumina, stabat,</l>
             
            <l n="3.242">Nec sceptrum tacitus retrove, aut ante movebat,</l>
             
            <l n="3.243">Attonito similis. fatuum nil scire, vel atra</l>
             
            <l n="3.244">Bile jecur plenum irasci, atque haerere putares.</l>
             
            <l n="3.245">Verum, ubi mittebat magnam alto e pectore vocem,</l>
             
            <l n="3.246">Et densa hibernae fundebat verba per auras</l>
             
            <l n="3.247">More nivis; non eloquio contendere Ulyssi</l>
             
            <l n="3.248">Esset quisquam ausus mortalis: jamque decorum</l>
             
            <l n="3.249">Os, formae augustum nemo et laudabat honorem.</l>
             
            <l n="3.250">Magnum deinde senex Ajacem vidit; et, Ille <note type="numvers">250</note>
            </l>
             

            <pb n="v-225"/>
            <l n="3.251">Quisnam, inquit, praestans immani corpore, cunctos</l>
             
            <l n="3.252">Qui capite, atque humeris supereminet unus Achivos? </l>
             
            <l n="3.253">Illa refert: Ajax ingens, arx gentis Achaeae.</l>
             
            <l n="3.254">Contra autem Idomeneus, Cretaeis ductor ab oris,</l>
             
            <l n="3.255">Ille deo similis, procerum quem densa corona</l>
             
            <l n="3.256">Circumstat. patriis venientem a finibus, aede</l>
             
            <l n="3.257">Saepe, virum, in nostra fortis Menelaus amice</l>
             
            <l n="3.258">Excepit, multoque habuit veneratus honore.</l>
             
            <l n="3.259">Hinc alios etiam noscoque, et nomine possum</l>
             
            <l n="3.260">Dicere quemque suo: geminos per densa requiro <note type="numvers">260</note>
            </l>
             
            <l n="3.261">Agmina sed reges nequidquam; Castora, nemo</l>
             
            <l n="3.262">Alipedes cui certet equos agitare, gravique</l>
             
            <l n="3.263">Adsuetum heroas Pollucem sternere caestu;</l>
             
            <l n="3.264">Quos mihi germanos idem genuere parentes.</l>
             
            <l n="3.265">Manseruntne domi pulchra in Lacedaemone? ponto</l>
             
            <l n="3.266">Anne huc fluctivagis advecti puppibus, inter</l>
             
            <l n="3.267">Versari Danaūm reges, oculosque virorum</l>
             
            <l n="3.268">Ferre, meam propter noxamque, et probra, verentur? </l>
             
            <l n="3.269">Sic ait; ast illos ambo Lacedaemone in alta</l>
             
            <l n="3.270">Atro nigra sinu tellus complexa tenebat. <note type="numvers">270</note>
            </l>
             
            <l n="3.271">Interea mediam praecones jussa per urbem</l>
             
            <l n="3.272">Sacra ferunt, agnos, album, nigramque; caprino.</l>
             
            <l n="3.273">Almae laetificos et vitis in utre liquores.</l>
             
            <l n="3.274">Fulgentem cratera Idaeus, et aurea gestat</l>
             
            <l n="3.275">Pocula: verba seni adveniens qui talia fatur: </l>
             
            <l n="3.276">Surge age, Laomedontiade, regum optime, nam te</l>
             
            <l n="3.277">Trojugenum, ac Danaūm proceres communiter orant,</l>
             
            <l n="3.278">Extra urbem in campum descendas; foedera praesens</l>
             
            <l n="3.279">Ut ferias; pactamque fidem, conventaque firmes.</l>
             
            <l n="3.280">Nam longis pugnare hastis Paris, ac Menelaus, <note type="numvers">280</note>
            </l>
             
            <l n="3.281">Turba omni spectante, parant de conjuge. multae</l>
             
            <l n="3.282">Victorem gazae, ac mulier formosa sequetur.</l>
             
            <pb n="Homer-v-255"/>
            <l n="3.283">Junget amicitiam pacto gens foedere Graja, </l>
             
            <l n="3.284">Nostraque: nos Trojam placida sub pace colemus; </l>
             
            <l n="3.285">Illi Argos laeti ad patrium, et sua tecta redibunt.</l>
             
            <l n="3.286">Talibus ille: senex, perculso pectore, fidis </l>
             
            <l n="3.287">Jussit equos jungi a sociis: moestusque parato </l>
             
            <l n="3.288">Membra locat curru, et manibus molitur habenas. </l>
             
            <l n="3.289">Antenor currum scandit comes. ocyus una </l>
             
            <l n="3.290">Hi bijugis Scaeae vecti extra limina portae <note type="numvers">290</note>
            </l>
             
            <l n="3.291">Extulerunt sese trepidi, campoque volabant.</l>
             
            <l n="3.292">Inde ubi venere ad Troas, Danaosque, relicto. </l>
             
            <l n="3.293">Procedunt curru in mediam, quae sola patebat, </l>
             
            <l n="3.294">Planitiem: contra major processit Atrides, </l>
             
            <l n="3.295">Et sapiens Ithacus versuto corde. ministri</l>
             
            <l n="3.296">Admorunt pecus interea, miscentque liquores </l>
             
            <l n="3.297">Vitigenos; puroque haustas de flumine lymphas </l>
             
            <l n="3.298">Dant manibus regum. tum cultrum eduxit Atrides, </l>
             
            <l n="3.299">Magnae aptum vaginae ensis quem ferre solebat. </l>
             
            <l n="3.300">Agnorum hoc summos media inter cornua villos <note type="numvers">300</note>
            </l>
             
            <l n="3.301">Praecidit, Troum, ac Danaūm quos rite tulere </l>
             
            <l n="3.302">Principibus circum praecones. extulit ambas </l>
             
            <l n="3.303">Atrides caelo palmas, mediusque virorum </l>
             
            <l n="3.304">Fudit clarisonas imo de pectore voces:</l>
             
            <l n="3.305">Summe deūm, atque hominum rex, et pater, optime, et idem </l>
             
            <l n="3.306">Maxime, in Idaeo regnas qui vertice; tuque </l>
             
            <l n="3.307">Sol, qui cuncta vides, cuncta audis; Flumina, Tellus, </l>
             
            <l n="3.308">Plectitis et quicunque hominum perjuria divi </l>
             
            <l n="3.309">Sub terra, vestrum numen testamur utrique: </l>
             
            <l n="3.310">Vos rata, dī, servate omnes haec foedera in annos: <note type="numvers">310</note>
            </l>
             
            <l n="3.311">Sternere Alexandro Menelaum siqua dabit fors, </l>
             
            <l n="3.312">Connubioque Helenae victor, gazaque fruatur; </l>
             
            <l n="3.313">Nos longe hinc patrias victi solvemus ad oras. </l>
             
            <l n="3.314">Sternere Alexandrum Menelao siqua magis fors</l>
             
            <pb n="v-284"/>
            <l n="3.315">Annuerit, reddent Helenamque, ablataque Troes</l>
             
            <l n="3.316">Omnia: praeterea, quantam decet addere, multam</l>
             
            <l n="3.317">Victi addent, venturo etiam quae perstet in aevo.</l>
             
            <l n="3.318">Hanc Priamus, natique actutum solvere multam</l>
             
            <l n="3.319">Si renuent, certum est nunquam secedere ab armis, </l>
             
            <l n="3.320">Urbs tandem eversis dum concidat Ilia muris. <note type="numvers">320</note>
            </l>
             
            <l n="3.321">Haec fatus jugulat pecudes, sectoque trementes</l>
             
            <l n="3.322">Gutture sternit humi exanimas; cratere liquentis</l>
             
            <l n="3.323">Hausta meri e magno dehinc libant dulcia dona,</l>
             
            <l n="3.324">Atque preces, et vota pio de pectore fundunt.</l>
             
            <l n="3.325">Ast aliquis Troumque, et Achivūm talia secum</l>
             
            <l n="3.326">Magne deūm genitor, dīque omnes, foedera quisquis</l>
             
            <l n="3.327">Sacra prior franget, fusa haec ut vina, cerebrum</l>
             
            <l n="3.328">Diffluat in terram sic illius, atque nepotum,</l>
             
            <l n="3.329">Uxoresque alias captae ducantur in urbes. </l>
             
            <l n="3.330">Talia dicebant: votis non praebuit aurem <note type="numvers">330</note>
            </l>
             
            <l n="3.331">Jupiter, inque leves vertit dicta irrita ventos.</l>
             
            <l n="3.332">Post haec, Dardanides Priamus sic farier orsus: </l>
             
            <l n="3.333">Audite haec Troesque, et Graji mentibus aequis. </l>
             
            <l n="3.334">Ipse hinc Iliacas abeo digressus ad arces; </l>
             
            <l n="3.335">Nec gnatum forti congressum cernere Atridae </l>
             
            <l n="3.336">Sustineo. cui fata parent nunc tristia letum, </l>
             
            <l n="3.337">Dī norunt, novit pater, et rex ille deorum: </l>
             
            <l n="3.338">Sic ait; imposuitque agnos, et sueta locavit </l>
             
            <l n="3.339">Membra senex curru, manibusque adduxit habenas. </l>
             
            <l n="3.340">Antenor juxta scandit, pariterque feruntur <note type="numvers">340</note>
            </l>
             
            <l n="3.341">Ad muros, moesto dejecti lumina vultu.</l>
             
            <l n="3.342">Interea hinc ingens Hector, hinc dius Ulysses </l>
             
            <l n="3.343">Campum ad certamen dimensi rite parabant; </l>
             
            <l n="3.344">Atque virūm jactas aerata in casside fortes </l>
             
            <l n="3.345">Quassabant, prior ingentem quis mitteret hastam. </l>
             
            <l n="3.346">At populi tolluntque manus, divosque precantur:</l>
             
            <pb n="v-318"/>
            <l n="3.347">Atque aliquis: Divūm rex Jupiter, auctor utervis</l>
             
            <l n="3.348">Attulit hunc Troum genti, Grajisque laborem,</l>
             
            <l n="3.349">Da, pater, obscurum hinc abeat confossus ad Orcum:</l>
             
            <l n="3.350">At nobis pacemque, ac foedera firma relinquat. <note type="numvers">350</note>
            </l>
             
            <l n="3.351">Haec illi: at fortes agitabat Martius Hector,</l>
             
            <l n="3.352">Ipse manu magna quatiens aversus. in auras</l>
             
            <l n="3.353">Continuo galea Paridis fors exit ab ima.</l>
             
            <l n="3.354">Consedere acies ambae pulchro ordine, currus </l>
             
            <l n="3.355">Quisque suos, atque arma solo rutilantia, juxta. </l>
             
            <l n="3.356">Dius Alexander mediis in milibus aere </l>
             
            <l n="3.357">Induit ad torvi sese certamina Martis. </l>
             
            <l n="3.358">Principio leves ocreas dat mollia circum </l>
             
            <l n="3.359">Crura, nitens argento apte quas fibula mordet. </l>
             
            <l n="3.360">Dehinc thoraca gravem, solitus gestare Lycaon <note type="numvers">360</note>
            </l>
             
            <l n="3.361">Quem frater, membris olli par, pectora circum </l>
             
            <l n="3.362">Induit; hinc lateri fulgentem subligat ensem </l>
             
            <l n="3.363">Demissum ex humero; scuto dehinc inserit aptans </l>
             
            <l n="3.364">Ingenti laevam, solidoque ad tela: comantem </l>
             
            <l n="3.365">At capiti galeam setis imponit equinis; </l>
             
            <l n="3.366">(Horrendum in summo nutabant vertice cristae) </l>
             
            <l n="3.367">Tum postremo habilem dextrae, vi corripit hastam.</l>
             
            <l n="3.368">Nec minus ex alia claro Menelaus in aere </l>
             
            <l n="3.369">Parte micat, saevisque acer sese instruit armis. </l>
             
            <l n="3.370">Inde ubi uterque suos inter se ad bella paravit <note type="numvers">370</note>
            </l>
             
            <l n="3.371">Torva tuens vacuum lentus procedit in aequor. </l>
             
            <l n="3.372">Arrexere animos Troes, Argivaque pubes </l>
             
            <l n="3.373">Attoniti. ingentes immani pondere quassant </l>
             
            <l n="3.374">Illi hastas; longe nec distant; fluctuat atrox </l>
             
            <l n="3.375">Ira intus, furor incenso micat efferus ore. </l>
             
            <l n="3.376">Primus ibi toto connixus corpore telum </l>
             
            <l n="3.377">Dius Alexander contorsit. missa per auras </l>
             
            <l n="3.378">Hasta volat stridens, clypeoque excepta rotundo</l>
             
            <pb n="v-347"/>
            <l n="3.379">Horrendum insonuit, sed non et rumpere durum</l>
             
            <l n="3.380">Aes valuit, summoque inflexa umbone pependit. <note type="numvers">380</note>
            </l>
             
            <l n="3.381">Inde grave Atrides aerata cuspide robur </l>
             
            <l n="3.382">Librans, caelicolum regem sic ore precatur.</l>
             
            <l n="3.383">Da, pater, ulcisci, laesit qui me improbus ultro </l>
             
            <l n="3.384">Nil meritum. tu sterne meis, tu, magne, scelestum </l>
             
            <l n="3.385">Sub manibus; ventura etiam quod noverit aetas, </l>
             
            <l n="3.386">Nec velit hospitium temerare, ac fallere dextram, </l>
             
            <l n="3.387">Officium et pensare probro. Sic deinde locutus </l>
             
            <l n="3.388">Ingentem magnis conjecit viribus hastam. </l>
             
            <l n="3.389">Transiit et clypeum, tot ferri terga, tot aeris, </l>
             
            <l n="3.390">Loricaeque moras vibranti cuspis acuta <note type="numvers">390</note>
            </l>
             
            <l n="3.391">Aere infixa, levem et tunicam juxta ilia: flexo </l>
             
            <l n="3.392">Ille tamen mortem devitans corpore, vulnus </l>
             
            <l n="3.393">Letiferum elusit. stricto citus advolat ense </l>
             
            <l n="3.394">Atrides; conum galeae, cristasque comantes </l>
             
            <l n="3.395">Et ferit assurgens: tenues at fractus in auras </l>
             
            <l n="3.396">Dissiluit mucro, dextramque reliquit inermem. </l>
             
            <l n="3.397">Suspexit caelum Atrides, et pectore ab imo </l>
             
            <l n="3.398">Has magno voces gemitu dedit: heu! mage laevus, </l>
             
            <l n="3.399">Atque nocens nemo est unus te, Jupiter, omni </l>
             
            <l n="3.400">E divūm numero. tibi supplex lusus inani <note type="numvers">400</note>
            </l>
             
            <l n="3.401">Spe sum; nec licuit scelerato a sanguine poenas </l>
             
            <l n="3.402">Sumere. difractus mucro est; nec pertulit ictum </l>
             
            <l n="3.403">Hasta mihi, valido frustra contorta lacerto. </l>
             
            <l n="3.404">Sic ait, atque juba comptam furiatus equina </l>
             
            <l n="3.405">Involat in galeam, prensumque trahebat Achivam </l>
             
            <l n="3.406">Intra aciem raptans: galeae retinacula molli </l>
             
            <l n="3.407">Aurea quae mento suberant, juvenile reducto </l>
             
            <l n="3.408">Angebant loro guttur: sed victor ad ipsos </l>
             
            <l n="3.409">Pertrahere haud potuit socios, et laude potiri </l>
             
            <l n="3.410">Eximia, longo nec finem imponere bello. <note type="numvers">410</note>
            </l>
             
            <pb n="v-373"/>
            <l n="3.411">Nata Jovis magni sensit Venus, ipsaque caelo</l>
             
            <l n="3.412">Adveniens rupit lorum dea: cassis ahena</l>
             
            <l n="3.413">At, capite exempto, victorem est sola secuta.</l>
             
            <l n="3.414">Quam, simul ac vacuam vidit, projecit Achivos</l>
             
            <l n="3.415">Contortam in medios: socii tellure jacentem</l>
             
            <l n="3.416">Sustulerunt. ast dira fremens Menelaus in hostem</l>
             
            <l n="3.417">Irruit; ac magnam quassabat turbidus hastam.</l>
             
            <l n="3.418">Tum Cypris (nam quid nequeat dea?) protinus illinc</l>
             
            <l n="3.419">Priamiden longe rapuit, multamque paventi</l>
             
            <l n="3.420">Offudit circum nebulam; fractumque labore <note type="numvers">420</note>
            </l>
             
            <l n="3.421">Ipsa suis manibus thalamo in fragrante locavit.</l>
             
            <l n="3.422">Inde abit, arcessitque Helenam; quam nacta sedentem est</l>
             
            <l n="3.423">Aëria in turri. dextra, laevaque frequentes</l>
             
            <l n="3.424">Dardaniae matres aderant. tum diva prehendens</l>
             
            <l n="3.425">Ambrosium furtim peplum concussit: at ora</l>
             
            <l n="3.426">Dissimulat, cultumque deae, seque induit astu</l>
             
            <l n="3.427">Rugosam in vetulae faciem, Lacedaemone lanam</l>
             
            <l n="3.428">Quae curare illi, prae cunctis grata, solebat .</l>
             
            <l n="3.429">Huic similis blanda Venus est sic voce locuta.</l>
             
            <l n="3.430">Nympha, veni ad tua tecta; Paris vocat, ille superbum <note type="numvers">430</note>
            </l>
             
            <l n="3.431">Ingressus thalamum, formaque, et vestibus aureis </l>
             
            <l n="3.432">Effulgens: reducem nec dixeris esse cruenti </l>
             
            <l n="3.433">E medio, pugna functum, certamine Martis: </l>
             
            <l n="3.434">Verum aliquo ad choream laetum se ferre, relicta </l>
             
            <l n="3.435">Aut chorea, fessum dulci sedisse labore.</l>
             
            <l n="3.436">Sic ait: incenditque animum sub pectore. pulchrae </l>
             
            <l n="3.437">Illa oculos, pectusque, et colla nitentia divae </l>
             
            <l n="3.438">Agnovit; subitoque adspectu exterrita: Fraudes </l>
             
            <l n="3.439">Anne alias miserae nectis, dea saeva, parasque </l>
             
            <l n="3.440">Maeoniaeve aliquam, Phrygiae vel ducere in urbem; <note type="numvers">440</note>
            </l>
             
            <l n="3.441">Atque alii, si forte virum quem diligis illic, </l>
             
            <l n="3.442">Tradere me? patrias victor Menelaus in aedes</l>
             
            <pb n="v-404"/>
            <l n="3.443">Ne captam abducat, venisti huc nempe, malasque</l>
             
            <l n="3.444">Insidias vafra moliris mente, dolosque?</l>
             
            <l n="3.445">I, Paridis tibi tanta tui si cura, beatam</l>
             
            <l n="3.446">Caelicolum vitamque, viasque oblita, sedeto</l>
             
            <l n="3.447">Usque virum juxta; coetu et secreta deorum,</l>
             
            <l n="3.448">Fle simul, et carum serva caput omnibus annis,</l>
             
            <l n="3.449">Illius evadas donec vel serva, vel uxor.</l>
             
            <l n="3.450">Ipsa quidem nec eo, quo me vocat improbus, ire <note type="numvers">450</note>
            </l>
             
            <l n="3.451">Nec fas; objiciant probrum ne Troades olim,</l>
             
            <l n="3.452">Totque graves cumulent, patior quas anxia, curas.</l>
             
            <l n="3.453">Cui furiis incensa Venus: Jam parce, furores</l>
             
            <l n="3.454">Parce meos, inquit, te contra stulta ciere,</l>
             
            <l n="3.455">Quam te amo, ne incipiam posthac odisse; struamque</l>
             
            <l n="3.456">Triste odium Danaūm, Troumque in pectore, nulli</l>
             
            <l n="3.457">Non invisa malo pereas ut denique fato. </l>
             
            <l n="3.458">Sic ait: at mulier gelido tremefacta pavore,</l>
             
            <l n="3.459">Peplo tecta caput candenti, murmure nullo</l>
             
            <l n="3.460">Inde abit; ac, ducente dea, gressum extulit: illam <note type="numvers">460</note>
            </l>
             
            <l n="3.461">Nec turri sensere egressam Troades alta. </l>
             
            <l n="3.462">Inde ubi Alexandri celsa intra limina ventum est;</l>
             
            <l n="3.463">Continuo famulae sua quaeque ad munia versae:</l>
             
            <l n="3.464">Illa domus altum scandit penetrale, nitenti</l>
             
            <l n="3.465">Intulit et sese thalamo. cui Cypris eburna</l>
             
            <l n="3.466">Ipsa manu sellam posuit, nymphamque sedere</l>
             
            <l n="3.467">Jussit Alexandrum contra. Jove nata resedit,</l>
             
            <l n="3.468">Atque, solo figens oculos aversa, fugacem</l>
             
            <l n="3.469">Increpuitque virum, rupitque has pectore voces: </l>
             
            <l n="3.470">Nempe redux bello venisti; occumbere leto <note type="numvers">470</note>
            </l>
             
            <l n="3.471">Quem fuerat satius, scelerumque expendere poenas</l>
             
            <l n="3.472">Ense viri domitum fortis, cui nupta marito</l>
             
            <l n="3.473">Ante fui. at certe Menelao fortior esse</l>
             
            <l n="3.474">Vi, manibus, certaque hasta jactare solebas. </l>
             
            <pb n="v-431"/>
            <l n="3.475">I nunc, i, stulta Menelaum mente lacesse</l>
             
            <l n="3.476">Rursus deterior. quin, si sapis, obvius acri</l>
             
            <l n="3.477">Ire viro, noli male cautus; neve lacesse</l>
             
            <l n="3.478">Imbellis fortem; ne te domet ocyus hasta. </l>
             
            <l n="3.479">Haec fanti retulit contra Paris: o bona, parce</l>
             
            <l n="3.480">Jurgari, et probris me frustra incessere, conjux. <note type="numvers">480</note>
            </l>
             
            <l n="3.481">Magnae ope nunc vicit me pugnans ille Minervae;</l>
             
            <l n="3.482">Illum ego vincam alias: nam mi quoque bella gerenti</l>
             
            <l n="3.483">Divi adsunt. praestat nunc, pugna atque hoste relicto,</l>
             
            <l n="3.484">Cessare heic paullum tecum, et requiescere; saeva,</l>
             
            <l n="3.485">Truxque mihi tanto quae mentem incendis amore,</l>
             
            <l n="3.486">Quanto arsi, patria quando Lacedaemone raptam</l>
             
            <l n="3.487">Puppibus avexi, et Cranaës in litore primum</l>
             
            <l n="3.488">Te mihi connubio junxi, taedaque jugali.</l>
             
            <l n="3.489">Sic ait, exsurgitque, petens et strata praeibat;</l>
             
            <l n="3.490">Illa virum parens notum in penetrale secuta est. <note type="numvers">490</note>
            </l>
             
            <l n="3.491">Interea hac illac per turbam cursat Atrides,</l>
             
            <l n="3.492">Ille ferae similis;'nancisci sicubi pulchrum</l>
             
            <l n="3.493">Quiret Alexandrum. quaesitum ostendere nemo</l>
             
            <l n="3.494">At poterat Tros, vel socius. celare latentem</l>
             
            <l n="3.495">Nollet enim quisquam, letoque arcere, suorum,</l>
             
            <l n="3.496">Invisum cunctis aeque, atrae ac limina mortis. </l>
             
            <l n="3.497">Ergo haec in mediis Agamemnon milibus insit:</l>
             
            <l n="3.498">Audite o Troes, sociique haec mentibus aequis.</l>
             
            <l n="3.499">Certa quidem forti victoria stat Menelao.</l>
             
            <l n="3.500">Vos Helenam, raptamque una jam reddite gazam: <note type="numvers">500</note>
            </l>
             
            <l n="3.501">Addite dehinc multam, noxa quae digna videri</l>
             
            <l n="3.502">Possit, et ad seros memoret quam fama nepotes. </l>
             
            <l n="3.503">Haec ille. at laeto plauserunt murmure Achivi.</l>
             
            <pb n="v-461"/>
         </div>
         <div type="poesis-liber" met="hexameter" n="04">
            <head>HOMERI ILIADOS LIBER QUARTUS </head>
            <l n="4.1">Di Jovis interea tecto in stellante sedebant, </l>
             
            <l n="4.2">Auro ubi clara micant penetralia: nectar at Hebe </l>
             
            <l n="4.3">Miscebat formosa. illi, dum pocula in orbem </l>
             
            <l n="4.4">Traduntque, accipiuntque manu, Trojana tuentur </l>
             
            <l n="4.5">Moenia, et instructas prato in florente phalanges.</l>
             
            <l n="4.6">Talibus heic dictis Junonem incessere coepit </l>
             
            <l n="4.7">Jupiter, atque joco Veneri conferre molesto:</l>
             
            <l n="4.8">Vsque favent geminae flavo divae Menelao,</l>
             
            <l n="4.9">Juno Argiva, potens et bello Pallas; at ambae</l>
             
            <l n="4.10">Secretaeque sedent longe, gaudentque tuentes <note type="numvers">10</note>
            </l>
             
            <l n="4.11">Praelia nequidquam. contra festiva Diones</l>
             
            <l n="4.12">Filia semper adest Paridi, praesensque repellit</l>
             
            <l n="4.13">Fata viro, quem nunc medio e discrimine leti</l>
             
            <l n="4.14">Eripuit, patriasque ferens avexit in aedes.</l>
             
            <l n="4.15">Certa tamen forti victoria stat Menelao.</l>
             
            <l n="4.16">Nunc, his quem deceat rebus jam ponere finem,</l>
             
            <l n="4.17">Consulite in medium; rursusne incendere tristi</l>
             
            <l n="4.18">Marte animos placeat, sancire an foedera pacis.</l>
             
            <l n="4.19">Hoc si forte placet cunctis, Priamique manebit</l>
             
            <l n="4.20">Urbs, Helenam et patrias ducet Menelaus ad oras. <note type="numvers">20</note>
            </l>
             
            <l n="4.21">Jupiter haec. tacitae mussant, saevumque furorem</l>
             
            <l n="4.22">Alto corde premunt Juno, et Tritonia Pallas;</l>
             
            <l n="4.23">Quae, mala Trojugenis irato in corde parantes,</l>
             
            <l n="4.24">Contiguae divūm coetu in fulgente sedebant.</l>
             
            <l n="4.25">Nata quidem, indomitus licet intus ferveat atro</l>
             
            <l n="4.26">Felle dolor, nihil ausa tamen patrem hiscere contra:</l>
             
            <pb n="Homer-v-22"/>
            <l n="4.27">Juno iram haud tenuit, rupitque has pectore voces:</l>
             
            <l n="4.28">Immitis quidnam dixti Saturnie? longus</l>
             
            <l n="4.29">Ergo mihi fuerit labor irritus? ergo profusus</l>
             
            <l n="4.30">Incassum sudor, quem fudi fessa viarum, <note type="numvers">30</note>
            </l>
             
            <l n="4.31">Ipsa, et equi; populos insto dum cogere in arma,</l>
             
            <l n="4.32">Exitio Priamum tota cum gente daturos?</l>
             
            <l n="4.33">Perge: deūm sed enim stabit sententia contra.</l>
             
            <l n="4.34">Cui pater ingenti respondit concitus ira:</l>
             
            <l n="4.35">Saeva, tibi quidnam Priamus, Priamique propago</l>
             
            <l n="4.36">Tota malae tantum noxae infert, Ilion usque</l>
             
            <l n="4.37">Eruere, et fundo cupias ut vertere ab imo?</l>
             
            <l n="4.38">Quippe, urbem Troūm, atque domos ingressa, vorares</l>
             
            <l n="4.39">Crudum si Priamum cum gnatis, effera credo</l>
             
            <l n="4.40">Vis animi, atque istaec tum demum poneret ira. <note type="numvers">40</note>
            </l>
             
            <l n="4.41">Verum age, fac quidquid libitum, contendere tecum</l>
             
            <l n="4.42">Nolo equidem, ne nostra nimis certamina gliscant.</l>
             
            <l n="4.43">Tantum audi, ac penitus, quae dico, mente reconde.</l>
             
            <l n="4.44">Ipse etiam si forte velim tibi gentis amicae</l>
             
            <l n="4.45">Urbem aliquam iratus vastare, ac vertere; ferto</l>
             
            <l n="4.46">Aequa mente, meis et parce obsistere coeptis:</l>
             
            <l n="4.47">Sponte tibi hanc ut ego nunc urbem largior, etsi</l>
             
            <l n="4.48">Corde angor, genus atque pium male perdere durum est.</l>
             
            <l n="4.49">Quotquot enim sub sole urbes, caeloque coluntur</l>
             
            <l n="4.50">Astrifero, has inter nulla est mihi gratior usquam, <note type="numvers">50</note>
            </l>
             
            <l n="4.51">Quamque magis foveam, praestanti et digner honore,</l>
             
            <l n="4.52">Quam Troja, et Priamus, Priami et gens inclyta bello:</l>
             
            <l n="4.53">Ara ubi non unquam dapibus mea, non caret unquam</l>
             
            <l n="4.54">Aut pingui fumo, aut largo libamine; prole</l>
             
            <l n="4.55">Terrigenum a parva ferimus quae munera divi. </l>
             
            <l n="4.56">Iupiter haec: contra Juno cui talia fatur:</l>
             
            <l n="4.57">Tres habeo, caras prae cunctis urbibus, urbes,</l>
             
            <l n="4.58">Argosque, et ditem Spartam, latasque Mycenas. </l>
             
            <pb n="v-52"/>
            <l n="4.59">Harum invisa tibi siqua est, fueritve, licebit</l>
             
            <l n="4.60">Evertas. equidem patiar, nec, magne, resistam, <note type="numvers">60</note>
            </l>
             
            <l n="4.61">Rex, tibi; nec, vellem si forte resistere, quidquam</l>
             
            <l n="4.62">Proficerem: longe praestas nam viribus omnes.</l>
             
            <l n="4.63">Attamen et meus in ventos ne sudor inanes</l>
             
            <l n="4.64">Cassus eat, neve orsa cadant abrupta, videndum est.</l>
             
            <l n="4.65">Ipsa etiam dea sum, quo tu de semine creta;</l>
             
            <l n="4.66">Me quoque Saturnus genuit, praestoque deabus</l>
             
            <l n="4.67">Longe aliis claroque ortu, claroque Hymenaeo.</l>
             
            <l n="4.68">Una vocor tua nam, divūm es qui maximus, uxor.</l>
             
            <l n="4.69">Verum haec nos inter cedemus mutua uterque,</l>
             
            <l n="4.70">Ipsa tibi, mihi tu. divūm facilisque, volensque <note type="numvers">70</note>
            </l>
             
            <l n="4.71">Turba omnis, placeat quo ducere cunque, sequetur.</l>
             
            <l n="4.72">Tu flavae interea potes hoc mandare Minervae:</l>
             
            <l n="4.73">Trojugenum, Grajūmque acies petat, et male cautos</l>
             
            <l n="4.74">Gnara modi exacuat Troas, quo laude superbos</l>
             
            <l n="4.75">Jam parta, laedant, neglecto foedere, Achivos. </l>
             
            <l n="4.76">Haec dea; cui facilis divūm pater, atque hominum rex</l>
             
            <l n="4.77">Paruit; ac gnatae confestim talia mandat.</l>
             
            <l n="4.78">Trojugenum, Grajūmque acies pete, nata, relata</l>
             
            <l n="4.79">Et laetos, fac, laude armis incessere Troes</l>
             
            <l n="4.80">Incipiant ultro, neglecto foedere, Achivos. <note type="numvers">80</note>
            </l>
             
            <l n="4.81">Sic ait: et cupidae stimulos pater addidit acres.</l>
             
            <l n="4.82">Ergo cita e summo dea se demittit Olympo.</l>
             
            <l n="4.83">Qualis stella, polo ardentem Saturnius alto</l>
             
            <l n="4.84">Quam misit, nautis monstrum, pubive virorum</l>
             
            <l n="4.85">Armigerae, ingentes caeli secat ignea tractus;</l>
             
            <l n="4.86">Scintillae absistunt, longo via limite fulget:</l>
             
            <l n="4.87">Talis ab aetherio stellantis vertice Olympi.</l>
             
            <l n="4.88">Delapsa in medium Pallas. stupor altus Achivos,</l>
             
            <l n="4.89">Er Troas pariter, monstrum ut videre, tenebat.</l>
             
            <l n="4.90">Atque tuens aliquis, suspensa mente, sodalem: <note type="numvers">90</note>
            </l>
             
            <pb n="v-81"/>
            <l n="4.91">Triste vel, ajebat, bellum, pugnasque novabit,</l>
             
            <l n="4.92">Vel gentem placido componet foedere utramque</l>
             
            <l n="4.93">Jupiter, et pacem qui temperat aequus, et arma.</l>
             
            <l n="4.94">Haec monstrum admirans aliquis Danaūmque, Phrygumque.</l>
             
            <l n="4.95">Illa viro similis medios se protinus infert </l>
             
            <l n="4.96">Trojugenum in cuneos, fortem vultuque, habituque </l>
             
            <l n="4.97">Laodocum et simulans, longaevo Antenore cretum, </l>
             
            <l n="4.98">Hac illac ibat densa inter milia, si te </l>
             
            <l n="4.99">Forte, Lycaonide, nancisci, Pandare, posset. </l>
             
            <l n="4.100">Tandem est nacta virum. stabat bellator in armis: <note type="numvers">100</note>
            </l>
             
            <l n="4.101">Densi circum aderant comites, clypeata juventus, </l>
             
            <l n="4.102">Aesepi a ripis regem quae in bella secuta. </l>
             
            <l n="4.103">Hunc prope stans verbis affata est Pallas amicis.</l>
             
            <l n="4.104">Visne mihi parere, Lycaonis inclyta proles? </l>
             
            <l n="4.105">Satne tibi virtutis inest in pectore, fortem </l>
             
            <l n="4.106">Haud dubites misso Menelaum ut figere telo? </l>
             
            <l n="4.107">Eximiam certe laudem, atque ingentia ferres </l>
             
            <l n="4.108">Praemia. nil Teucris, Paridi nil carius uno </l>
             
            <l n="4.109">Te fuerit; donis qui te cumulabit opimis, </l>
             
            <l n="4.110">Ille tuo Atriden Menelaum viderit arcu <note type="numvers">110</note>
            </l>
             
            <l n="4.111">Si domitum imponique rogo, flammaque cremari. </l>
             
            <l n="4.112">Quare age, jamque virum letali fige sagitta. </l>
             
            <l n="4.113">Ante tamen Phoebo, Lycia qui cretus in alta est </l>
             
            <l n="4.114">Arcitenens, fac vota libens, cum celsa Zeliae </l>
             
            <l n="4.115">Moenia contigeris victor, sedesque paternas </l>
             
            <l n="4.116">Primigenis facturum agnis praepinguia sacra.</l>
             
            <l n="4.117">Haec effata, animum dementi vafra Minerva </l>
             
            <l n="4.118">Impulit. Ergo arcum depromit, grandia capri </l>
             
            <l n="4.119">Cornua silvestris; quem, saxo prodit ab alto </l>
             
            <l n="4.120">Dum citus, exceptum telo trans pectus adacto <note type="numvers">120</note>
            </l>
             
            <l n="4.121">Fixerat: in rupem moribundo corpore pronus </l>
             
            <l n="4.122">Corruit. in palmos prodibant cornua fronte</l>
             
            <pb n="v-109"/>
            <l n="4.123">Celsa bis octonos: quae multa sedulus arte</l>
             
            <l n="4.124">Levavitque faber, fulvoque <corr>inclusit</corr> in auro</l>
             
            <l n="4.125">Hinc apices atque hinc geminos. hunc protulit heros,</l>
             
            <l n="4.126">Contendensque manu solerti acclinat ad ipsam</l>
             
            <l n="4.127">Tellurem. scutis regem texere sodales</l>
             
            <l n="4.128">Condensi; Grajūm pubes consurgere in arma</l>
             
            <l n="4.129">Ne prius inciperet, saevo quam missile ab arcu</l>
             
            <l n="4.130">Effugiens certo Menelaum figeret ictu. <note type="numvers">130</note>
            </l>
             
            <l n="4.131">Inde manu pharetramque aperit, volucremque sagittam</l>
             
            <l n="4.132">Deligit, haud unquam missam, durosque nitenti</l>
             
            <l n="4.133">Sub ferro luctus, et vulnera saeva gerentem.</l>
             
            <l n="4.134">Hanc ubi deprompsit, nervoque aptavit equino,</l>
             
            <l n="4.135">Vota facit Phoebo, Lycia qui cretus in alta est,</l>
             
            <l n="4.136">Primigenam agnorum sobolem praepinguia sacra,</l>
             
            <l n="4.137">Spondens, cum patriam remearit victor ad urbem.</l>
             
            <l n="4.138">Inde arcum laeva tenuit, dextraque sagittam</l>
             
            <l n="4.139">Cum nervo adduxit pariter, dum tangeret ipsa</l>
             
            <l n="4.140">Arcum acie ferri; dextra, nervoque papillam. <note type="numvers">140</note>
            </l>
             
            <l n="4.141">Protinus insonuere aurae, fugitque volucre</l>
             
            <l n="4.142">Horrendum stridens medios telum inter Achivos. </l>
             
            <l n="4.143">Nec te dī expertem auxilii, Menelaë, potentis</l>
             
            <l n="4.144">Immemores liquere tamen; non filia magni</l>
             
            <l n="4.145">Magna Jovis. telum pro te stans depulit ultro</l>
             
            <l n="4.146">Illa manu letale, inhibens a corpore: muscam</l>
             
            <l n="4.147">Mater ut instantem pueri cum pellit ab ore,</l>
             
            <l n="4.148">Dum media placidum carpit de luce soporem.</l>
             
            <l n="4.149">Diva manu telum flexit, qua fibula balteum</l>
             
            <l n="4.150">Aurea mordebat, thorax qua se objicit ingens <note type="numvers">150</note>
            </l>
             
            <l n="4.151">Aere rigens duplici: sed magni textaque baltei,</l>
             
            <l n="4.152">Thoraca et geminum pervasit ferrea cuspis,</l>
             
            <l n="4.153">Et quae subter erat, firmum tela omnia contra</l>
             
            <l n="4.154">Munimen, lamnam. qua vis infracta morante </l>
             
            <pb n="v-138"/>
            <l n="4.155">Languit immanis ferri, processit at ultra</l>
             
            <l n="4.156">Hanc etiam, et summum perstrinxit denique corpus.</l>
             
            <l n="4.157">Tum roseus fluxit non alto a vulnere sanguis.</l>
             
            <l n="4.158">Puniceo veluti niveum si Maeonis ostro,</l>
             
            <l n="4.159">Maeonis, aut Carum solers de gente puella ,</l>
             
            <l n="4.160">Tinxit ebur, celerum quod malas ornet equorum; <note type="numvers">160</note>
            </l>
             
            <l n="4.161">Et positum in thalamo servat. sibi plurimus illud</l>
             
            <l n="4.162">Optat eques: regi positum servatur at intus,</l>
             
            <l n="4.163">Et gestamen equo, decus et praesigne vehenti:</l>
             
            <l n="4.164">Sic, Menelae, tibi pulchro madefacta rubebant</l>
             
            <l n="4.165">Et femora, et surae molles, talique cruore.</l>
             
            <l n="4.166">Purpureo at fratrem perfusum ut sanguine vidit,</l>
             
            <l n="4.167">Horruit atque genas Agamemnon palluit: aeque</l>
             
            <l n="4.168">Horruit adspectu Menelaus et ipse: volucris</l>
             
            <l n="4.169">Sed postquam vidit nervumque, hamosque sagittae</l>
             
            <l n="4.170">Exstantes, rediere animi, timor omnis abactus. <note type="numvers">170</note>
            </l>
             
            <l n="4.171">Interea fratrem dextra tenet, ac furit altos</l>
             
            <l n="4.172">Pectore dans gemitus Agamemnon. plurima circum</l>
             
            <l n="4.173">Turba gemit: questus ille hos fundebat ab ore.</l>
             
            <l n="4.174">Ergo haec heu pepigi, frater, tibi foedera, mortem </l>
             
            <l n="4.175">Quae ferrent? solum te sivi, frater, Achivūm </l>
             
            <l n="4.176">Heu tota pro gente armis incessere Teucros? </l>
             
            <l n="4.177">Confodere dolo qui te, qui foedera, et omnes </l>
             
            <l n="4.178">Protrivere ultro leges, pessumque dedere. </l>
             
            <l n="4.179">At non cassa deūm tamen ibunt foedera, fusus </l>
             
            <l n="4.180">Agnorum et sanguis, sacra et libamina, quasque <note type="numvers">180</note>
            </l>
             
            <l n="4.181">Cepimus, ac fidei dedimus modo pignora, dextrae. </l>
             
            <l n="4.182">Iratus differt; poenas tandem irrogat aequas </l>
             
            <l n="4.183">Jupiter. actutum pendent crudele nefandae </l>
             
            <l n="4.184">Ipsi supplicium fraudis; nec numina parcent </l>
             
            <l n="4.185">Conjugibus, puerisque. dies (nec vanus inani </l>
             
            <l n="4.186">Spe ludor) veniet, qua concidet Ilios alta,</l>
             
            <pb n="v-164"/>
            <l n="4.187">Et Priamus tota senior cum gente peribit.</l>
             
            <l n="4.188">Ipse illis caelo regnans pater aegida saeva</l>
             
            <l n="4.189">Horrendam quatiet dextra, male percitus ira</l>
             
            <l n="4.190">Hanc propter fraudem, et perjuria foeda. futurum <note type="numvers">190</note>
            </l>
             
            <l n="4.191">Hoc scio: at infandus perdet dolor, o Menelaë,</l>
             
            <l n="4.192">Me tamen, e vita fato si functus abibis.</l>
             
            <l n="4.193">Quippe etenim patrium remeabo turpis ad Argos. </l>
             
            <l n="4.194">Namque domus Grajos incesset cura paternae;</l>
             
            <l n="4.195">Linquemusque Helenam, Priamo decus: at tua, frater,</l>
             
            <l n="4.196">Ossa solo in Trojae putrescent morte perempti</l>
             
            <l n="4.197">Ante, queas coepto quam finem imponere bello.</l>
             
            <l n="4.198">Et pede Tros aliquis calcans tua busta superbo:</l>
             
            <l n="4.199">Sic utinam saevas Agamemnon expleat iras, </l>
             
            <l n="4.200">Semper, ut incassum puppes huc duxit Achaeas; <note type="numvers">200</note>
            </l>
             
            <l n="4.201">Et nunc in patriam longo post tempore sedem,</l>
             
            <l n="4.202">Heic fratrem linquens, vacua est cum classe reversus.</l>
             
            <l n="4.203">Haec aliquis dicet: tellus tunc me hauriat ima.</l>
             
            <l n="4.204">Cui tristem demens aegro de pectore curam,</l>
             
            <l n="4.205">Atque metus omnes Menelaus: Parce timori,</l>
             
            <l n="4.206">Frater, ait; terrere alios et desine Achivos.</l>
             
            <l n="4.207">Non, ut rere, alte subiit letalis arundo.</l>
             
            <l n="4.208">Balteus infregit vim teli, zonaque, et aere</l>
             
            <l n="4.209">De solido subter quae lamna, coërcuit ictum. </l>
             
            <l n="4.210">At frater: Menelae, utinam sis vera locutus. <note type="numvers">210</note>
            </l>
             
            <l n="4.211">Paeonia vulnus nam vir tibi doctus in arte</l>
             
            <l n="4.212">Tractabitque manu explorans, et pharmaca supra</l>
             
            <l n="4.213">Imponet, saevos demant quae admota dolores. </l>
             
            <l n="4.214">Sic ait, ac, celerem ad regalia jussa ministrum,</l>
             
            <l n="4.215">Talthybium alloquitur: citus i, prolemque beati</l>
             
            <l n="4.216">Egregiam Asclepī, medica par nullus in arte</l>
             
            <l n="4.217">Cui fuat, huc arcesse Macaona. visere Grajūm</l>
             
            <l n="4.218">Regem festinet Menelaum, vulnus adacta </l>
             
            <pb n="v-195"/>
            <l n="4.219">Cui tulit insonti vir Tros, Lyciusve sagitta;</l>
             
            <l n="4.220">Atque sibi laudem, luctum quaesivit Achivis. <note type="numvers">220</note>
            </l>
             
            <l n="4.221">Sic ait: ille citus regis praecepta facessit;</l>
             
            <l n="4.222">Percurritque aciem, diumque Macaona quaerens</l>
             
            <l n="4.223">Fert oculos per cuncta; virum et videt agmine stantem</l>
             
            <l n="4.224">In medio: circum pubes clypeata corusco</l>
             
            <l n="4.225">Fulgens aere, Tricae proles altricis equorum. </l>
             
            <l n="4.226">Quem prope stans, trepido dedit has de pectore voces:</l>
             
            <l n="4.227">O Asclepiade, curre ocyus. ire Agamemnon,</l>
             
            <l n="4.228">Te jubet, Atriden Menelaum et visere; adegit</l>
             
            <l n="4.229">Cui vulnus missa vir Tros, Lyciusve sagitta;</l>
             
            <l n="4.230">Atque sibi laudem, luctum quaesivit Achivis. <note type="numvers">230</note>
            </l>
             
            <l n="4.231">Sic ait: atque viri concussit pectora dictis, </l>
             
            <l n="4.232">Incenditque animum. celeri pede gressus uterque </l>
             
            <l n="4.233">Fert medios se per cuneos, turbamque virorum.</l>
             
            <l n="4.234">Vt venere ambo trepidi flavum ad Menelaum; </l>
             
            <l n="4.235">Stabat ubi forma par dis caelestibus heros </l>
             
            <l n="4.236">Primorum in medio procerum; mora nulla, Macaon </l>
             
            <l n="4.237">Haerentem ex ardo, multa bonus arte, sagittam </l>
             
            <l n="4.238">Extrahere aggreditur balteo: verum utraque acuti, </l>
             
            <l n="4.239">Dum retrahit, ferri pinna est infracta. relaxat </l>
             
            <l n="4.240">Ergo manu armorum solers texta aerea, balteum, <note type="numvers">240</note>
            </l>
             
            <l n="4.241">Zonamque, lamnamque, oculis dum vulnus apertum </l>
             
            <l n="4.242">Cerneret. hinc labrum admovit, crassumque cruorem </l>
             
            <l n="4.243">Hausit, et inspersit medicamen lene, parenti </l>
             
            <l n="4.244">Illius in magno dederat quod munere Chiron.</l>
             
            <l n="4.245">Interea, circa Menelaum talia Graji </l>
             
            <l n="4.246">Dum trepidant, ferro instructi procedere contra </l>
             
            <l n="4.247">Incipiunt avidi pugna decernere Troes. </l>
             
            <l n="4.248">Nec minus et Graji cingunturque aere corusco, </l>
             
            <l n="4.249">Expediuntque manus laeti, pugnaeque parant se. </l>
             
            <l n="4.250">Non heic Atriden videas Agamemnona segnem <note type="numvers">250</note>
            </l>
             
            <pb n="v-223"/>
            <l n="4.251">Cessare, atque metu cunctari, horrere propinquam</l>
             
            <l n="4.252">Et Martem: at ferro quam primum cernere acuto</l>
             
            <l n="4.253">Velle alacrem, mediisque virūm clarescere in armis. </l>
             
            <l n="4.254">Ille quidem currusque insignes aere, paratos</l>
             
            <l n="4.255">Et regnator equos dimittit; fidus habebat</l>
             
            <l n="4.256">Quos juxta Eurymedon, Ptolemaei clara propago</l>
             
            <l n="4.257">Piraidae. hunc jussit, cuneos pedes ipse virorum</l>
             
            <l n="4.258">Dum celeri gressu cunctos obit omnia visens,</l>
             
            <l n="4.259">Pone sequi, si forte labor lassaret euntem.</l>
             
            <l n="4.260">Sic turmas it per socias Pelopeïus heros. <note type="numvers">260</note>
            </l>
             
            <l n="4.261">Tum, quoscunque videt laetos procedere in hostem,</l>
             
            <l n="4.262">His hortans acuitque animos, atque incitat iras: </l>
             
            <l n="4.263">Este viri, et validas, Argivi, expromite vires.</l>
             
            <l n="4.264">Non erit ut fraudi faveat rex ille deorum;</l>
             
            <l n="4.265">Sed prior infregit qui foedera sancta, jacebit</l>
             
            <l n="4.266">Praeda feris avibus: nos urbe, opibusque potiti,</l>
             
            <l n="4.267">Uxores bello captas, et pignora parva</l>
             
            <l n="4.268">Navibus in curvis patrias ducemus ad oras. </l>
             
            <l n="4.269">Quos contra pavidos cunctari, et praelia cernit </l>
             
            <l n="4.270">Detrectare, furens verbis incessit acerbis: <note type="numvers">270</note>
            </l>
             
            <l n="4.271">Heu nequam, heu segnes Argivi, nec pudet isto</l>
             
            <l n="4.272">Stare modo hinnuleis similes, post arva volucri</l>
             
            <l n="4.273">Qui transmissa fuga sternunt se robore fessi</l>
             
            <l n="4.274">Exhausto? pugnamne placet differre, carinas</l>
             
            <l n="4.275">Dum Teucri ad celsas veniant, ac litora? inertes</l>
             
            <l n="4.276">Anne juvat tentare, manu vos Jupiter ipse</l>
             
            <l n="4.277">An tegat, immunesque operum defendat ab hoste? </l>
             
            <l n="4.278">Sic Danaūm sese per milia densa ferebat</l>
             
            <l n="4.279">Imperitans. Primum Cretas devenit ad acres,</l>
             
            <l n="4.280">Magnanimus pubem Idomeneus quam ducit in arma. <note type="numvers">280</note>
            </l>
             
            <l n="4.281">Primam aciem Idomeneus agit impiger, ille frementi</l>
             
            <l n="4.282">Robur apro similis; postrema in parte coërcet </l>
             
            <pb n="Homer-v-253"/>
            <l n="4.283">Meriones claro fulgentes aere phalanges.</l>
             
            <l n="4.284">Hos ubi conspexit secum est gavisus Atrides;</l>
             
            <l n="4.285">Atque ducem blandis affatur vocibus ultro: </l>
             
            <l n="4.286">Idomeneu, Danaūm te reges inter honore</l>
             
            <l n="4.287">Praecipuo colui semper bellique, domique;</l>
             
            <l n="4.288">Solemnesque super mensas, cum dona Lyaei</l>
             
            <l n="4.289">Dulcia miscentur, posito cratere, per orbem.</l>
             
            <l n="4.290">Iussa bibunt alii proceres ex ordine; plenus <note type="numvers">290</note>
            </l>
             
            <l n="4.291">Stat tibi at usque calix, aeque ac mihi; solus et, unum</l>
             
            <l n="4.292">Me praeter, potas quantum fert corde voluntas.</l>
             
            <l n="4.293">Ergo alacer, similisque tui nunc bella capesse. </l>
             
            <l n="4.294">Idomeneus contra, Cretum rex: Optime regum, </l>
             
            <l n="4.295">Me tibi promisi qualem fore, talis amicus </l>
             
            <l n="4.296">Semper ero, praestans fidum quaecunque sodalem </l>
             
            <l n="4.297">Est opus. at tu alios hortare in praelia Grajos, </l>
             
            <l n="4.298">ocyus ut saevo certemus Marte, deorum </l>
             
            <l n="4.299">Mendaces quando violarunt foedera Teucri. </l>
             
            <l n="4.300">Quos dirae actutum clades, et fata sequentur <note type="numvers">300</note>
            </l>
             
            <l n="4.301">Tristia, quasque suo meruerunt crimine pœnas.</l>
             
            <l n="4.302">Haec ille: Atrides abiit laetatus; et ambos </l>
             
            <l n="4.303">Venit ad Ajaces, incedens plurima qua se </l>
             
            <l n="4.304">Densat turba virūm. gemini, duo germina Martis, </l>
             
            <l n="4.305">Armabant sese reges. quos pone secuta </l>
             
            <l n="4.306">Densa ruit peditum nubes. Ut pastor ab alta </l>
             
            <l n="4.307">Cum nubem specula venientem prospicit: ater </l>
             
            <l n="4.308">Solis ab occasu Zephyro impellente per aequor, </l>
             
            <l n="4.309">Ille pici assimilis, medium secat aëra nimbus, </l>
             
            <l n="4.310">Obscuramque hiemem secum fert, atque procellas; <note type="numvers">310</note>
            </l>
             
            <l n="4.311">Horrescunt longe spectanti praescia corda, </l>
             
            <l n="4.312">Compellensque cavo raptim pecus abdidit antro: </l>
             
            <l n="4.313">Sic geminos post Ajaces denso agmine pubis </l>
             
            <l n="4.314">Belligerae incedunt in praelia torva cohortes</l>
             
            <pb n="v-280"/>
            <l n="4.315">Aeratae; clypeisque, hastisque ingentibus horrent.</l>
             
            <l n="4.316">Hos etiam gaudens Agamemnon vidit; et ultro</l>
             
            <l n="4.317">Compellans ambos verbis affatur amicis. </l>
             
            <l n="4.318">Ajax, Argivae dux inclyte pubis uterque,</l>
             
            <l n="4.319">Vos nec opus, nec fas est nostra voce moneri,</l>
             
            <l n="4.320">Acres ultro agmen qui saeva cietis in arma. <note type="numvers">320</note>
            </l>
             
            <l n="4.321">Dī magni! o utinam cunctis in pectore tanta</l>
             
            <l n="4.322">Vis animi, patriae tantum et virtutis inesset.</l>
             
            <l n="4.323">Regna brevi caderent Priameïa, et Ilios alta</l>
             
            <l n="4.324">Grajorum manibus capta, atque eversa jaceret. </l>
             
            <l n="4.325">Haec ait, inque alios pergit citus; et venit illuc, </l>
             
            <l n="4.326">Nestor ubi socios hortatur, et instruit armis, </l>
             
            <l n="4.327">Qui circum Pelagonta, Alastoraque, Chromiumque, </l>
             
            <l n="4.328">Hemona et eximium bello, regemque Bianta. </l>
             
            <l n="4.329">Primum equites, currusque locat, dehinc firma virorum </l>
             
            <l n="4.330">Robora, densam aciem peditum, post terga; moramque, <note type="numvers">330</note>
            </l>
             
            <l n="4.331">Et vallum belli: in medium compellit inertem, </l>
             
            <l n="4.332">Ille vel invitam cogens ad praelia, turbam. </l>
             
            <l n="4.333">Haec equiti mandat senior, cohibere jugales </l>
             
            <l n="4.334">Quemque suos, temere nec quoquam incurrere mixtis </l>
             
            <l n="4.335">Ordinibus. ne quis mihi, fretus robore, neve </l>
             
            <l n="4.336">Arte, ruat citior sociis, et solus in hostem </l>
             
            <l n="4.337">Impellat bijugos. ne retro cedite: soli </l>
             
            <l n="4.338">Vis minor est; junctis qui pugnat, fortior, armis. </l>
             
            <l n="4.339">Jam, socii si quis currum conscenderit, hasta </l>
             
            <l n="4.340">Ut pugnet, moneo; notas regat alter habenas: <note type="numvers">340</note>
            </l>
             
            <l n="4.341">Id melius multo nanque est. his scilicet olim </l>
             
            <l n="4.342">Heroes prisci vastabant artibus urbes. </l>
             
            <l n="4.343">Haec senior longo doctus monstrabat ab usu. </l>
             
            <l n="4.344">Quem gaudetque tuens Agamemnon, atque ita fatur. </l>
             
            <l n="4.345">o utinam, venerande senex, quam vivida mens est, </l>
             
            <l n="4.346">Acer et iste animus, tam firmo robore subter</l>
             
            <pb n="v-314"/>
            <l n="4.347">Genua forent, viresque aevo florente vigerent.</l>
             
            <l n="4.348">Sed te, quae cunctos, domat heu vis tarda senectae;</l>
             
            <l n="4.349">Quae vellem capiti alterius, genibusque molesta</l>
             
            <l n="4.350">Ingrueret, tibi vernaret primaeva juventa. <note type="numvers">350</note>
            </l>
             
            <l n="4.351">Haec prior Atrides, cui Nestor talia contra: </l>
             
            <l n="4.352">Ipse quoque optarim fieri nunc talis, Atrida, </l>
             
            <l n="4.353">Qualis eram, qua luce mea confossus ab hasta </l>
             
            <l n="4.354">Dius Ereuthalion cecidit: verum omnia rerum </l>
             
            <l n="4.355">Omnibus haud tribuunt pariter dī. tunc mihi firmum </l>
             
            <l n="4.356">Robur erat juveni, nunc me premit aegra senectus. </l>
             
            <l n="4.357">Qualiscunque tamen turmas hortabor equestres, </l>
             
            <l n="4.358">Consilio, verbisque regens; praestare quod unum </l>
             
            <l n="4.359">Haec valet, ac proprium sibi munus vindicat, aetas. </l>
             
            <l n="4.360">Id senis est: hastam quatient, queis fervet ab aevo <note type="numvers">360</note>
            </l>
             
            <l n="4.361">Sanguis, et integrae solido stant robore vires.</l>
             
            <l n="4.362">Haec senior: gaudens ultra procedit Atrides, </l>
             
            <l n="4.363">Stabat ubi Peteo natus genitore Menestheus, </l>
             
            <l n="4.364">Acer equis, circum densi, Mavortia pubes, </l>
             
            <l n="4.365">Cecropidae. prudens non longe stabat Ulysses, </l>
             
            <l n="4.366">Atque Cephallenum, bello haud spernenda, juventus. </l>
             
            <l n="4.367">Horum acies nondum, cum prima in praelia Troes, </l>
             
            <l n="4.368">Ac Danai ruerent, secreta in parte tumultum </l>
             
            <l n="4.369">Bellantum audierant: dux cunctabatur uterque, </l>
             
            <l n="4.370">Exspectans praegressa phalanx invadere donec <note type="numvers">370</note>
            </l>
             
            <l n="4.371">Hostem alia inciperet, belli et tentare periclum. </l>
             
            <l n="4.372">Hos cernens verbis Agamemnon torvus acerbis </l>
             
            <l n="4.373">Increpat; iratoque has rumpit pectore voces:</l>
             
            <l n="4.374">O Petei proles regis, non digna parente; </l>
             
            <l n="4.375">Tuque, o docte dolos fraudesque, vaferrime Ulysseu, </l>
             
            <l n="4.376">Non pudet indecores trepidare, ac praelia inire </l>
             
            <l n="4.377">Nolle prius, versos alius quam fuderit hostes? </l>
             
            <l n="4.378">Vos primam ante aciem primos pugnare decebat. </l>
             
            <pb n="v-341"/>
            <l n="4.379">Ambo etenim, quoties epuli venit hora, soletis</l>
             
            <l n="4.380">Grajorum primi ad convivia laeta vocari, <note type="numvers">380</note>
            </l>
             
            <l n="4.381">Et largis vesci dapibus, largoque bibaces</l>
             
            <l n="4.382">Indulgere mero, saturique abscedere mensis.</l>
             
            <l n="4.383">At nunc esse placet postremis; atque juvaret</l>
             
            <l n="4.384">Dura decem si vos praeeant in bella phalanges. </l>
             
            <l n="4.385">Dixerat: iratus regi haec Ithacesius heros:</l>
             
            <l n="4.386">Quale nefas, Atrida, tui septo excidit oris?</l>
             
            <l n="4.387">Nos male cunctamur segnes cum tempus in hostem</l>
             
            <l n="4.388">Ducere, et adversis venienti occurrere turmis?</l>
             
            <l n="4.389">Aspicies (si forte voles, si cura subibit</l>
             
            <l n="4.390">Haec animum) primam ante aciem pugnare parentem</l>
             
            <l n="4.391">Telemachi; et primis Troum se inferre furentem</l>
             
            <l n="4.392">Ordinibus: sed vana volant tibi, falsaque dicta. </l>
             
            <l n="4.393">Olli subridens Agamemnon; vidit ut ira </l>
             
            <l n="4.394">Incensum, verso in melius sermone reponit:</l>
             
            <l n="4.395">Clara deūm proles, solerti pectore Ulysseu, </l>
             
            <l n="4.396">Non ego te frustra incusemve, horterve necesse est. </l>
             
            <l n="4.397">Consilium tibi lene viget sub pectore, nostrae </l>
             
            <l n="4.398">Et concors menti mens est. age bella capesse </l>
             
            <l n="4.399">Nunc, ut opus. si quid maledicti fugit ab ore, </l>
             
            <l n="4.400">Pensari officio poterit. nunc omnia, dixi <note type="numvers">400</note>
            </l>
             
            <l n="4.401">Quae modo, in aerios dī vertant irrita ventos.</l>
             
            <l n="4.402">Haec effatus abit Diomedem visere, fortis </l>
             
            <l n="4.403">Magnanimam Tydei sobolem; nactusque morantem est </l>
             
            <l n="4.404">Inter equos, duro et compactos robore currus: </l>
             
            <l n="4.405">Nec procul inde aberat Sthenelus, Capaneïa proles:</l>
             
            <l n="4.406">Hunc quoque flammato compellans turbidus ore </l>
             
            <l n="4.407">Increpat, et dictis ad pugnam haud mollibus urget:</l>
             
            <l n="4.408">Tune etiam, magni natus de sanguine Tydei, </l>
             
            <l n="4.409">Sic trepidas, bellique vias circumspicis? at non </l>
             
            <l n="4.410">Sic Tydeus trepidare olim, Martisque pericla <note type="numvers">410</note>
            </l>
             
            <pb n="v-372"/>
            <l n="4.411">Defugere ignavo tremefactus corde solebat;</l>
             
            <l n="4.412">Sed longe ante alios ibat per tela sodales,</l>
             
            <l n="4.413">Ut perhibent, qui bella virum videre gerentem.</l>
             
            <l n="4.414">Ipse etenim haud unquam vidi: sed fama ferebat</l>
             
            <l n="4.415">Eximium ante omnes animoque, et viribus esse.</l>
             
            <l n="4.416">Hoc memini, quondam, cum magnanimo Polynice</l>
             
            <l n="4.417">Undique cogentem populos in bella, Mycenas</l>
             
            <l n="4.418">Venisse hospitio exceptum, et socia arma rogasse.</l>
             
            <l n="4.419">Argivi sacram ad Theben nam castra movebant.</l>
             
            <l n="4.420">Jamque Mycenaei annuerant, pubemque parabant <note type="numvers">420</note>
            </l>
             
            <l n="4.421">Belligeram auxilio: sed laevus Jupiter alto</l>
             
            <l n="4.422">Prodigia ostendit caelo, atque absterruit orsis.</l>
             
            <l n="4.423">Inde ubi digressi ripam tetigere virentem</l>
             
            <l n="4.424">Asopi, mittunt legatum Tydea Graji.</l>
             
            <l n="4.425">Ille abiit, celsasque Eteoclis venit in aedes.</l>
             
            <l n="4.426">Nactus ibi est primos Cadmea e gente Lyaeo</l>
             
            <l n="4.427">Indulgere viros, laetisque accumbere mensis.</l>
             
            <l n="4.428">At Tydeus coetu in magno, quanquam hospes, et unus,</l>
             
            <l n="4.429">Haud timuit. quin et quemcunque lacessere quaevis</l>
             
            <l n="4.430">Est ausus procerum ad certamina; vicit et unus <note type="numvers">430</note>
            </l>
             
            <l n="4.431">Ille omnes omni melior certamine. talis</l>
             
            <l n="4.432">Adfuit usque viro adjutrix Tritonia Pallas.</l>
             
            <l n="4.433">Ergo victorem contra Cadmeïa pubes</l>
             
            <l n="4.434">Exarsitque odiis, redeunti ad castra locavit</l>
             
            <l n="4.435">Inque via insidias. juvenum delecta latebat</l>
             
            <l n="4.436">Quinquaginta manus: duo quam duxere magistri;</l>
             
            <l n="4.437">Maeon Haemonides formaque, et robore divis</l>
             
            <l n="4.438">Par, atque Autophoni proles durus Lycophontes.</l>
             
            <l n="4.439">Quos tamen ille omnes ingenti clade peremptos</l>
             
            <l n="4.440">Fudit humi; solum dimisit Maeona sedes <note type="numvers">440</note>
            </l>
             
            <l n="4.441">Ad patrias, veritus monstrata ostenta deorum.</l>
             
            <l n="4.442">Talis erat Tydeus; proles cui nata parente</l>
             
            <pb n="v-400"/>
            <l n="4.443">Deterior pugna, melior sermone diserto.</l>
             
            <l n="4.444">Sic ait. armipotens Diomedes jurgia regis</l>
             
            <l n="4.445">Erubuitque, ausus nec contra est hiscere quidquam.</l>
             
            <l n="4.446">At Capaneïades haec dictis dicta reponit. </l>
             
            <l n="4.447">Ne mentire, loqui liceat cum vera, Agamemnon.</l>
             
            <l n="4.448">Nostro nos longe praestamus uterque parenti.</l>
             
            <l n="4.449">Nos etiam Thebas, dīs freti hortantibus, alti</l>
             
            <l n="4.450">Et Jovis auxilio, septenis inclyta portis <note type="numvers">450</note>
            </l>
             
            <l n="4.451">Moenia, castra forent numero cum nostra minore,</l>
             
            <l n="4.452">Cepimus: illi autem, conati plurima frustra,</l>
             
            <l n="4.453">Stultitia periere sua. jam desine nostros</l>
             
            <l n="4.454">Ergo patres ulla nobis praeponere laude.</l>
             
            <l n="4.455">Haec Sthenelus: contra Diomedes torvus; Amice ,</l>
             
            <l n="4.456">Parce malis, inquit, verbis, tacitusque sedeto.</l>
             
            <l n="4.457">Nil opus irasci, rerum cui summa potestas,</l>
             
            <l n="4.458">Martia quod populos Agamemnon urget in arma.</l>
             
            <l n="4.459">Hunc decus eximium laudis, nomenque sequetur,</l>
             
            <l n="4.460">Moenia si fortes capient Neptunia Graji: <note type="numvers">460</note>
            </l>
             
            <l n="4.461">Hunc contra luctus, si res male cedet Achivis.</l>
             
            <l n="4.462">Verum age belligero demus jam fraena furori. </l>
             
            <l n="4.463">Sic ait; et curru saltum dedit acer ab alto;</l>
             
            <l n="4.464">Horrendumque humeros, tergumque et pectora circum</l>
             
            <l n="4.465">Arma duci sonuere; metu perculsus et audax</l>
             
            <l n="4.466">Ut posset vir corda quati, et pallescere vultum. </l>
             
            <l n="4.467">Ac veluti Zephyro densi resonantia contra</l>
             
            <l n="4.468">Litora cum se urgent fluctus; consurgit ab alto</l>
             
            <l n="4.469">Unda salo, magno dehinc terrae allisa tumultu</l>
             
            <l n="4.470">Infremit, ac scopulos, et procurrentia circum <note type="numvers">470</note>
            </l>
             
            <l n="4.471">Saxa tumet: canamque sinu spumam exspuit alto:</l>
             
            <l n="4.472">Sic densae Danaūm se dura in praelia turmae</l>
             
            <l n="4.473">Urgebant. dux quosque suus regit: agmine miles</l>
             
            <l n="4.474">It tacito; ceu nulla cavo sub pectore cuiquam </l>
             
            <pb n="v-430"/>
            <l n="4.475">Vox foret; elinguem dicas audire jubentum</l>
             
            <l n="4.476">Imperia, et regum vultusque, et dicta vereri.</l>
             
            <l n="4.477">Sic hostem contra magno se Argiva juventus</l>
             
            <l n="4.478">Fert gressu: horrescit strictis seges aerea telis,</l>
             
            <l n="4.479">Et vario armorum campus fulgore coruscat. </l>
             
            <l n="4.480">Dardanidae contra (quales, mulctralia circum <note type="numvers">480</note>
            </l>
             
            <l n="4.481">Divitis in domini septis, denso omnia complent</l>
             
            <l n="4.482">Lanigerae pecudes balatu, cum procul altis</l>
             
            <l n="4.483">Agnorum e stabulis moestam audivere querelam)</l>
             
            <l n="4.484">Ad pugnam densi vasto clamore ruebant.</l>
             
            <l n="4.485">Nec similis clamor, nec vox sonat omnibus una:</l>
             
            <l n="4.486">Lingua sed ingenti varians confusa tumultu.</l>
             
            <l n="4.487">Quippe alii venere alia e regione vocati. </l>
             
            <l n="4.488">Trojugenas Mavors, Grajos Tritonia Pallas </l>
             
            <l n="4.489">Incitat. hos circum Terrorque, Pavorque feruntur, </l>
             
            <l n="4.490">Horrendumque furens torvi Discordia Martis <note type="numvers">490</note>
            </l>
             
            <l n="4.491">Et soror, et comes; <sic>attolit</sic> quae parva sub auras </l>
             
            <l n="4.492">Paullatim sese primo, dehinc ardua campis </l>
             
            <l n="4.493">Ingreditur, caelum et sublimi vertice pulsat. </l>
             
            <l n="4.494">Haec et tum, cursans media inter milia, saevas </l>
             
            <l n="4.495">Exacuitque iras, gemitusque incendit acerbos.</l>
             
            <l n="4.496">Jamque adeo rapidis vadentes passibus ambae </l>
             
            <l n="4.497">Concurrere acies, clypeique, hastaeque, virique </l>
             
            <l n="4.498">Aere humeros tecti confligunt, scutaque scutis </l>
             
            <l n="4.499">Pulsa tonant; magno circum sonat aura fragore. </l>
             
            <l n="4.500">Caedentum laetus clamor, moestusque cadentum <note type="numvers">500</note>
            </l>
             
            <l n="4.501">Auditur passim gemitus; perfusa cruore </l>
             
            <l n="4.502">Arma fluunt; largo madefacta est sanguine tellus. </l>
             
            <l n="4.503">Ac velut hiberni celsis de montibus amnes </l>
             
            <l n="4.504">Cum duo praecipiti sese per confraga cursu </l>
             
            <l n="4.505">Devolvere cavum subjectae vallis in alveum, </l>
             
            <l n="4.506">Adversisque fremunt undis; exterritus audit</l>
             
            <pb n="v-455"/>
            <l n="4.507">Horrificum pastor summa de rupe fragorem:</l>
             
            <l n="4.508">Sic Danaūm? Troumque acies miscentur in unum</l>
             
            <l n="4.509">Confusoque sonant luctusque, minaeque tumultu. </l>
             
            <l n="4.510">Primus ibi primam ante aciem saevum ferit hasta <note type="numvers">510</note>
            </l>
             
            <l n="4.511">Antilochus vibrante Thalysiaden Echepolum,</l>
             
            <l n="4.512">Et conum galeae diffuso crine comantis</l>
             
            <l n="4.513">Diffidit, at cuspis frontem defigitur alte</l>
             
            <l n="4.514">In mediam. olli oculos nigrae involvere tenebrae,</l>
             
            <l n="4.515">Aëriaeque modo turris collapsus in arma</l>
             
            <l n="4.516">Concidit: ingenti concussa est pondere tellus.</l>
             
            <l n="4.517">Quem super accurrit magnorum ductor Abantum</l>
             
            <l n="4.518">Chalcodontiades Elephenor, pulchra potiri</l>
             
            <l n="4.519">Arma viri et cupiens, pedibus citus arripit, extra</l>
             
            <l n="4.520">Tela trahens; miserum primo at spes lusit in orsu. <note type="numvers">520</note>
            </l>
             
            <l n="4.521">Nam raptat dum membra alacer frigentia terrae</l>
             
            <l n="4.522">Acclinis, clypeo nudum latus ecce remoto</l>
             
            <l n="4.523">Ostendit: ferro praefixum robur acuto</l>
             
            <l n="4.524">Quo fortis defixit Agenor, membraque leto</l>
             
            <l n="4.525">Solvit, humi exanimem sternens. tum saeva jacentem est</l>
             
            <l n="4.526">Pugna super Danaūm, Troumque coorta. Luporum</l>
             
            <l n="4.527">More acres laniant sese, alternisque cruentant</l>
             
            <l n="4.528">Vulneribus. Primo vernantem flore juventae</l>
             
            <l n="4.529">Anthemioniaden sternit Simoision Ajax.</l>
             
            <l n="4.530">Hunc olim, redit irrigua dum mater ab Ida, <note type="numvers">530</note>
            </l>
             
            <l n="4.531">Quo, visura pecus, fuerat comitata parentes,</l>
             
            <l n="4.532">Propter aquam in ripa Simoëntis lucis in oras</l>
             
            <l n="4.533">Edidit: hinc puero nomen fecere vocantes.</l>
             
            <l n="4.534">Infelix! non ille vicem patrive referre,</l>
             
            <l n="4.535">Aut matri potuit, primo sublatus in aevo.</l>
             
            <l n="4.536">Telum etenim in pectus venienti magnus adegit</l>
             
            <l n="4.537">Fulmineum dextram ad mammam Telamonius Ajax,</l>
             
            <l n="4.538">Perfoditque humerum ferrata cuspide; pronus </l>
             
            <pb n="Homer-v-482"/>
            <l n="4.539">Ille cadit, stratusque immundo in pulvere leto</l>
             
            <l n="4.540">Occubat. Ad ripam stagni ut prognata liquentis <note type="numvers">540</note>
            </l>
             
            <l n="4.541">Populus enodi trunco, celsoque virentes</l>
             
            <l n="4.542">Fronde nova ad caelum fundens in vertice ramos:</l>
             
            <l n="4.543">Quam faber, apta parans ingenti orbilia curru,</l>
             
            <l n="4.544">Fulgente aggressus ferro succidit: ad undam</l>
             
            <l n="4.545">Illa jacet vitaque carens et frondis honore:</l>
             
            <l n="4.546">Sic juvenem stravitque Ajax, atque exuit armis.</l>
             
            <l n="4.547">Ast hunc Priamides telo petit Antiphus acto </l>
             
            <l n="4.548">Eminus e turba; sed, dextra errante, sodalem </l>
             
            <l n="4.549">Magnanimi Laërtiadae ferit hasta, sub imo, </l>
             
            <l n="4.550">Leucum, ventre, manu exanimum male cautus utraque <note type="numvers">550</note>
            </l>
             
            <l n="4.551">Dum trahere instabat corpus. frigensque cadaver </l>
             
            <l n="4.552">Excidit e manibus, moribundo corpore et ipse </l>
             
            <l n="4.553">Corruit, atque eadem largo rigat arva cruore.</l>
             
            <l n="4.554">Tum vero immanes Ithacae rex arsit in iras, </l>
             
            <l n="4.555">Perque viros, perque arma ruit fulgente coruscus </l>
             
            <l n="4.556">Aere, ipsis Troum dum se prope miscuit audax </l>
             
            <l n="4.557">Ordinibus; quassatque hastam, multoque micantes </l>
             
            <l n="4.558">Igne oculos circum fert turbidus: agmine Troes </l>
             
            <l n="4.559">Turbato cessere, virum ut videre reductā </l>
             
            <l n="4.560">Tela manu librare: nec effugit irrita, figit <note type="numvers">560</note>
            </l>
             
            <l n="4.561">Hasta nothum Priami sed Democoonta, paternas </l>
             
            <l n="4.562">Qui miser ad sedes e parva missus Abydo </l>
             
            <l n="4.563">Venerat, armentis illic praefectus equarum.</l>
             
            <l n="4.564">Huic Laërtiades, iratus morte sodalis, </l>
             
            <l n="4.565">Percussit medium ferrata cuspide tempus, </l>
             
            <l n="4.566">Fixo aliud quae per tempus trajecta cerebro est. </l>
             
            <l n="4.567">Nigra oculos juveni densa nox contegit umbra. </l>
             
            <l n="4.568">Corruit; ingentem sonitum super arma dedere. </l>
             
            <l n="4.569">Trojugenum turbata acies, conterritus ipse </l>
             
            <l n="4.570">Hector: at Argivi laeto clamore trahuntque <note type="numvers">570</note>
            </l>
             
            <pb n="v-504"/>
            <l n="4.571">Corpora, in adversos progressi et longius hostes</l>
             
            <l n="4.572">Incurrunt magis atque magis: sed magnus Apollo,</l>
             
            <l n="4.573">Pergamea pugnam procul ut spectabat ab arce,</l>
             
            <l n="4.574">Iratus Danais Teucros hortarier infit.</l>
             
            <l n="4.575">Ite alacres, ite o, Grajis nec cedite Troes.</l>
             
            <l n="4.576">Non illis saxo, non duro corpora ferro</l>
             
            <l n="4.577">Constant; tela ferant contra ut conjecta, secari</l>
             
            <l n="4.578">Et nequeant, aeris timeant nec robur acuti</l>
             
            <l n="4.579">Nec Thetidis pulchrae proles nunc pugnat Achilles</l>
             
            <l n="4.580">Sed jacet ad naves, tristique exaestuat ira. <note type="numvers">580</note>
            </l>
             
            <l n="4.581">Sic deus e muris acer clamabat: Achivum </l>
             
            <l n="4.582">Magna Jovis cuneos gradiens at nata per omnes </l>
             
            <l n="4.583">Hortaturque aciem, stimulatque in bella morantem. </l>
             
            <l n="4.584">Heic Amarynciden Diorea Parca cruento </l>
             
            <l n="4.585">Implicuit fato, magno cui fragmine montis </l>
             
            <l n="4.586">Pirus, qui Aenaeis Thracum dux venit ab oris, </l>
             
            <l n="4.587">Imbrasides, dextrum crus perculit. asper et ossa, </l>
             
            <l n="4.588">Et nervos penitus rupit lapis: ille supinus </l>
             
            <l n="4.589">Concidit, atque manus sociis tendebat inermes </l>
             
            <l n="4.590">Semianimis; Pirus super advolat, atque jacentis <note type="numvers">590</note>
            </l>
             
            <l n="4.591">Fraxineo saevus transverberat ilia telo: </l>
             
            <l n="4.592">Exta solo fluxere; oculis nox ingruit atra.</l>
             
            <l n="4.593">Huic medium ecce Thoas victori vulnerat hasta </l>
             
            <l n="4.594">Pectus, et alte imo ferrum in pulmone recondit. </l>
             
            <l n="4.595">Tum, rapido adveniens cursu, telumque receptat </l>
             
            <l n="4.596">Haerens, et stricto. ventrem ferit ense: perempti </l>
             
            <l n="4.597">Nec tamen et spoliis potitur. Mavortia pubes </l>
             
            <l n="4.598">Nam Thracum steterat circum, crinita supremum </l>
             
            <l n="4.599">Illa caput, longasque manu protenderat hastas. </l>
             
            <l n="4.600">Ergo virum longe proturbant. fortis, et ingens <note type="numvers">600</note>
            </l>
             
            <l n="4.601">Non tamen est ausus contra consistere, mortem </l>
             
            <l n="4.602">Sed vitans retulitque pedem, praedamque reliquit. </l>
             
            <pb n="v-535"/>
            <l n="4.603">Sic duo belligeri ductores, alter Epeus, </l>
             
            <l n="4.604">Thrax alter, juxta camporum pulvere in atro, </l>
             
            <l n="4.605">Strati membra solo frigentia morte, jacebant. </l>
             
            <l n="4.606">Corpora multa virūm circum dejecta cruore </l>
             
            <l n="4.607">Spargebant largo terram. pugna aspera gliscit. </l>
             
            <l n="4.608">Fortia nec quisquam reprendat facta virorum, </l>
             
            <l n="4.609">Dura queat ferro si non contactus obire </l>
             
            <l n="4.610">Praelia, si longe avertens volitantia tela, <note type="numvers">610</note>
            </l>
             
            <l n="4.611">Duceret ipsa manu illaesum per bella Minerva. </l>
             
            <l n="4.612">Multi luce illa Troes, Grajique cruento </l>
             
            <l n="4.613">Nam Phrygiam late straverunt corpore terram.</l>
             
         </div>
         <div type="poesis-liber" met="hexameter" n="05">
            <head>HOMERI ILIADOS LIBER QUINTUS. </head>
            <l n="5.1">Interea invictum dura inter praelia robur,</l>
             
            <l n="5.2">Vimque dedit forti indomitam Tritonia Pallas</l>
             
            <l n="5.3">Tydidae, reges inter spectandus Achivos</l>
             
            <l n="5.4">Ferret ut eximium primae virtutis honorem.</l>
             
            <l n="5.5">Atque illi clypeusque ingens umbone rubentem</l>
             
            <l n="5.6">E medio, summoque ardens in vertice cassis</l>
             
            <l n="5.7">Aerea fundebat flammam: sub nocte serena</l>
             
            <l n="5.8">Ceu rubet Oceani lotus canis aestifer unda,</l>
             
            <l n="5.9">Sanguineam jactans ingrato sidere lucem.</l>
             
            <l n="5.10">Sic humeros, sic ille caput fulgore coruscat <note type="numvers">10</note>
            </l>
             
            <l n="5.11">Horrifico; turbamque inter, qua diva ciebat</l>
             
            <l n="5.12">Bellipotens, ac tela inter densissima fertur. </l>
             
            <l n="5.13">Idaeus, Phegeusque, Dares in praelia misit</l>
             
            <l n="5.14">Quos genitor, praedives opum, castusque sacerdos</l>
             
            <l n="5.15">Vulcani, bello egregios, pugnaeque scientes</l>
             
            <l n="5.16">Omnigenae; curru adverso venere volantes,</l>
             
            <l n="5.17">Digressi a sociis. curru hi pernice volabant;</l>
             
            <l n="5.18">Ipse pedes contra graditur: nec longius absunt</l>
             
            <l n="5.19">Jam se inter teli jactu. prior eminus hastam</l>
             
            <l n="5.20">Conjecit toto connixus corpore Phegeus. <note type="numvers">20</note>
            </l>
             
            <l n="5.21">Illa volat, supraque humerum tremebunda sinistrum</l>
             
            <l n="5.22">Nequidquam stridens volucres diverberat auras. </l>
             
            <l n="5.23">At non in ventos abiit detorta, lacerto</l>
             
            <l n="5.24">Quam valido misit contra Tydeïus heros:</l>
             
            <l n="5.25">Sed venit, atque, ipsas inter defixa papillas,</l>
             
            <l n="5.26">Adversi medium crudeli vulnere pectus</l>
             
            <pb n="v-19"/>
            <l n="5.27">Perforat, et curru moribundum evertit ab alto.</l>
             
            <l n="5.28">Desiluit curru Idaeus, fratremque jacentem,</l>
             
            <l n="5.29">Turbatosque oblitus equos, instantia vitat</l>
             
            <l n="5.30">Fata fuga: noctem fugienti offudit opacam, <note type="numvers">30</note>
            </l>
             
            <l n="5.31">Et circum densa juvenem caligine texit</l>
             
            <l n="5.32">Vulcanus, patri servans; viduatus utroque</l>
             
            <l n="5.33">Ne gnato, luctu senior tabescat amaro.</l>
             
            <l n="5.34">Tydides captos bijuges candore nivali</l>
             
            <l n="5.35">Dat sociis, vacuumque ad naves ducere currum. </l>
             
            <l n="5.36">At vero, ut geminam prolem videre Daretis,</l>
             
            <l n="5.37">Hunc fugere, hunc multo morientem in sanguine volvi,</l>
             
            <l n="5.38">Trojugenae cecidere animis; in pectora cunctis</l>
             
            <l n="5.39">Insinuat gelida trepidus formidine terror. </l>
             
            <l n="5.40">Interea Martem (nanque is Trojana juvabat <note type="numvers">40</note>
            </l>
             
            <l n="5.41">Arma, gravis genti Danaūm deus) obvia Pallas </l>
             
            <l n="5.42">Aggreditur dictis, et vafro haec pectore fatur:</l>
             
            <l n="5.43">Mars clades hominum, saeva Mars caede cruente, </l>
             
            <l n="5.44">Murorum eversor; sinimus quin cernere ferro </l>
             
            <l n="5.45">Troas congressos Danais, quos vincere malit </l>
             
            <l n="5.46">cunque pater; nosque hinc vetitis abscedimus armis </l>
             
            <l n="5.47">Actutum, dictoque Jovis paremus uterque, </l>
             
            <l n="5.48">Dum licet? irarum scis quantos pectore fluctus </l>
             
            <l n="5.49">Neglectus volvat genitor, caeloque minetur </l>
             
            <l n="5.50">Dejecturum omnes ut caeca in Tartara divos. <note type="numvers">50</note>
            </l>
             
            <l n="5.51">Sic ait; eque acie deceptum callida Martem </l>
             
            <l n="5.52">Seduxit; placidusque rigat qua prata Scamander, </l>
             
            <l n="5.53">Propter aquam viridi riparum in sede locavit.</l>
             
            <l n="5.54">Continuo versi Troes; cedentibus instant </l>
             
            <l n="5.55">Grajugenae. sibi quisque virum dux eligit omni </l>
             
            <l n="5.56">E numero, leto sternens. Agamemnonis hasta </l>
             
            <l n="5.57">Gentis Halizonum ductorem, ad moenia curru </l>
             
            <l n="5.58">Averso fugientem Hodium cervice sub ipsa</l>
             
            <pb n="v-93"/>
            <l n="5.59">Consequitur, tergumque volans, et pectora transit. </l>
             
            <l n="5.60">Corruit: arma super magno intonuere fragore. <note type="numvers">60</note>
            </l>
             
            <l n="5.61">Boriden Phaestum Idomeneus ad bella profectum </l>
             
            <l n="5.62">Maeonia e pingui, patriaeque ex ubere Tarnes, </l>
             
            <l n="5.63">Dum trepidat currum scandens, transverberat hasta </l>
             
            <l n="5.64">Ad dextrum delata humerum. nox atra cadentem </l>
             
            <l n="5.65">Occupat: Idomenei famuli, fulgentibus armis </l>
             
            <l n="5.66">Exutum, foedo camporum in pulvere linquunt.</l>
             
            <l n="5.67">Strophiades cadit inde Scamandrius, ille ferarum </l>
             
            <l n="5.68">Vastator; silvas venatrix diva per omnes </l>
             
            <l n="5.69">Quem duxit; jaculoque dedit, celerique sagitta </l>
             
            <l n="5.70">Figere apros, ursosque, et quidquid per nemora alta <note type="numvers">70</note>
            </l>
             
            <l n="5.71">Unguibus occurrit, vel saevo dente timendum. </l>
             
            <l n="5.72">Infelix! quem nec telis Latonia gaudens, </l>
             
            <l n="5.73">Nec validi juvere arcus, certaeque sagittae! </l>
             
            <l n="5.74">Nanque minor tergo fugientis fixit acutum </l>
             
            <l n="5.75">Atrides telum in medio, et praecordia rupit </l>
             
            <l n="5.76">Transadigens. cadit: arma super sonuere cadentem.</l>
             
            <l n="5.77">Meriones Phereclum manes demittit ad imos, </l>
             
            <l n="5.78">Harmonidae egregii prolem, quem Pallas amavit, </l>
             
            <l n="5.79">Daedaleas artes, opera et fabrilia doctum. </l>
             
            <l n="5.80">Dardanio classem Paridi qui struxerat olim <note type="numvers">80</note>
            </l>
             
            <l n="5.81">Velivolam, patriaeque ingens, ipsique futuram </l>
             
            <l n="5.82">Exitium, ignarus divūm quid fata pararent. </l>
             
            <l n="5.83">Meriones, cursu juvenem, teloque secutus, </l>
             
            <l n="5.84">Transfigit duro lumbos infra ilia ferro. </l>
             
            <l n="5.85">Ingemit, inque genu flexum ruit: ilicet atram </l>
             
            <l n="5.86">Offudit super incumbens Mors lurida noctem.</l>
             
            <l n="5.87">Sternit morte Meges Pedaeum, Antenore cretum </l>
             
            <l n="5.88">Ignota de matre; viro, quem, dia Theano </l>
             
            <l n="5.89">Indulgens, tectoque nothum, mensaque recepit; </l>
             
            <l n="5.90">Atque suis miro gnatis aequabat amore. <note type="numvers">90</note>
            </l>
             
            <pb n="v-70"/>
            <l n="5.91">Illum Phylides fugientem pone secutus,</l>
             
            <l n="5.92">Hastam, quā caput est junctum cervice, trementem</l>
             
            <l n="5.93">Impulit, exegitque viam per vocis, et albos</l>
             
            <l n="5.94">Per dentes: duro dissecta est vulnere lingua:</l>
             
            <l n="5.95">Corruit, et lacero frendens telum ore momordit.</l>
             
            <l n="5.96">Eurypylus Evaemonides Hypsenora dium</l>
             
            <l n="5.97">Magnanimo genitum Dolopione, sacra Scamandri</l>
             
            <l n="5.98">Qui stata curabat patrii, divūmque sacerdos,</l>
             
            <l n="5.99">Trojugenasque inter divūm prope cultus honore;</l>
             
            <l n="5.100">Eurypylus plantis pernicibus igneus illum <note type="numvers">100</note>
            </l>
             
            <l n="5.101">Assequitur, dextramque humeri cum parte corusco</l>
             
            <l n="5.102">Ense metit; campo jacuit desecta cruore</l>
             
            <l n="5.103">Perfundens terram tepido manus: ingruit olli</l>
             
            <l n="5.104">Nigraque Mors oculis, et ineluctabile Fatum.</l>
             
            <l n="5.105">Talia per campos edebant funera, pulsos </l>
             
            <l n="5.106">Urgentes Teucros alii: Calydonius heros </l>
             
            <l n="5.107">Incertum qua parte ruat, quaenam arma sequatur.</l>
             
            <l n="5.108">Nam sociis nunc se miscet, nunc hostibus ardet </l>
             
            <l n="5.109">In mediis, turbamque inter, fremitumque, per omnes </l>
             
            <l n="5.110">Huc illuc cuneos densa inter milia fertur. <note type="numvers">110</note>
            </l>
             
            <l n="5.111">Amnis ut, hibernis cum rupto e nubibus imbri </l>
             
            <l n="5.112">Intumuit, pontesque altos, et septa virentum </l>
             
            <l n="5.113">Riparum evertit veniens, cultisque potitus </l>
             
            <l n="5.114">It late victor campis; urgetque, ruitque </l>
             
            <l n="5.115">Obvia quaeque simul raptans, Cerealiaque arva </l>
             
            <l n="5.116">Turbidus, et magno sternit vineta fragore: </l>
             
            <l n="5.117">Sic, heros quacunque viam secat, agmina cedunt, </l>
             
            <l n="5.118">Absistuntque, ruuntque ingenti clade phalanges, </l>
             
            <l n="5.119">Stare loco nec pulsa uni tot milia possunt. </l>
             
            <l n="5.120">Adspicit hunc animis, ferroque immane furentem <note type="numvers">120</note>
            </l>
             
            <l n="5.121">Praeque acies urgentem atra formidine versas, </l>
             
            <l n="5.122">Pandarus: adduxitque arcum, nervoque sagittam</l>
             
            <pb n="v-97"/>
            <l n="5.123">Expulit. illa cavi, penna sublapsa volucri,</l>
             
            <l n="5.124">Dextrum juxta humerum venit thoracis ad oram,</l>
             
            <l n="5.125">Perque moras omnes vulnus, per ahenea septa,</l>
             
            <l n="5.126">Certa tulit. longe agnovit thoraca madentem</l>
             
            <l n="5.127">Sanguine, sublatoque alacer clamore profatur</l>
             
            <l n="5.128">Pandarus: Este viri, densique invadite pugnam,</l>
             
            <l n="5.129">Troes, equūm domitrix pubes, bello inclyta: vulnus,</l>
             
            <l n="5.130">Vulnus habet Grajos inter dux optimus omnes, <note type="numvers">130</note>
            </l>
             
            <l n="5.131">Nec, reor, ille diu fixum alte in corpore telum</l>
             
            <l n="5.132">Perferet; excitum Lyciae si pinguibus arvis</l>
             
            <l n="5.133">Non frustra Iliacam Phaebus me duxit ad urbem. </l>
             
            <l n="5.134">Talia vociferans jactabat. saucius heros,</l>
             
            <l n="5.135">Nec tamen et domitus telo, secedere paullum</l>
             
            <l n="5.136">Cogitur; atque pedem referens, ubi stare propinquo</l>
             
            <l n="5.137">In curru vidit Sthenelum, juga propter, et acres</l>
             
            <l n="5.138">Constitit ad bijugos, dictisque ita fatur amicis. </l>
             
            <l n="5.139">Ocyus huc, Capaneïade, fixumque sodali,</l>
             
            <l n="5.140">Siqua viam fortuna regat, de corpore telum <note type="numvers">140</note>
            </l>
             
            <l n="5.141">Exime. Desiluit curru Capaneïus heros:</l>
             
            <l n="5.142">Admovitque manum leviter, penitusque latebris</l>
             
            <l n="5.143">Haerentem eduxit multa vix arte sagittam.</l>
             
            <l n="5.144">Atque illi calido perfudit flumine sanguis</l>
             
            <l n="5.145">Prosiliens loricae hamos, atque aerea texta.</l>
             
            <l n="5.146">Tum vero ingemuitque, manusque ad sidera tendens,</l>
             
            <l n="5.147">Qua fretus, magno divam clamore vocavit:</l>
             
            <l n="5.148">Nunc nunc, o magni Jovis edita vertice Pallas</l>
             
            <l n="5.149">Armipotens; siquando mihi, siquando parenti,</l>
             
            <l n="5.150">Aequa meo saevi dubio in certamine Martis <note type="numvers">150</note>
            </l>
             
            <l n="5.151">Venisti auxilio; meque audi, daque petenti,</l>
             
            <l n="5.152">Conjectum ad teli veniens ut saucius, hasta</l>
             
            <l n="5.153">Transadigam, qui me incautum praevertit, adacto</l>
             
            <l n="5.154">Vulnere; nunc domitum jactat, gaudetque cruore, </l>
             
            <pb n="Homer-v-119"/>
            <l n="5.155">Diva, meo; nigramque mihi denunciat horam</l>
             
            <l n="5.156">Instare, et clari linquendum lumina solis.</l>
             
            <l n="5.157">Audiit orantem Pallas; membrisque vigorem,</l>
             
            <l n="5.158">Invictum manibus robur, celeremque sequendi</l>
             
            <l n="5.159">Vim pedibus, mire afflavit: coramque videnda</l>
             
            <l n="5.160">Adstitit, et verbis virtutem accendit amicis: <note type="numvers">160</note>
            </l>
             
            <l n="5.161">I, Teucros invade audax, caede agmina ferro, </l>
             
            <l n="5.162">Tydide, indomitum tibi nanque in pectora robur, </l>
             
            <l n="5.163">Vimque dedi patriam, Tydeus qua praelia obibat </l>
             
            <l n="5.164">Horrendumque sonans clypeo, curruque superbus. </l>
             
            <l n="5.165">Praeterea, tibi quae mortales densa tegebat </l>
             
            <l n="5.166">Dudum oculos, nubem eripui, divosque, hominesque </l>
             
            <l n="5.167">Agnosces. divūm siquis te forte lacessat </l>
             
            <l n="5.168">Huc veniens, tu parce aliis: imbellis at inter </l>
             
            <l n="5.169">Arma virūm si forte Venus descendet, acuto </l>
             
            <l n="5.170">Ne dubita divam mortalis laedere ferro. <note type="numvers">170</note>
            </l>
             
            <l n="5.171">Sic ait: eque oculis tenues abscessit in auras.</l>
             
            <l n="5.172">Ergo iterum adversos ductor Calydonius hostes </l>
             
            <l n="5.173">Invadit, calidusque animis, et robore triplo </l>
             
            <l n="5.174">Auctior. ut, saltu caulas, et ovilia tentat </l>
             
            <l n="5.175">Impastus dum plena leo, si pastor inerti </l>
             
            <l n="5.176">Conspectum strinxit jaculo, nec vulnus adegit </l>
             
            <l n="5.177">Altius. ille subit, motamque invadit ob iram </l>
             
            <l n="5.178">Acrior: exsanguis trepida formidine pastor </l>
             
            <l n="5.179">Abdidit in latebram sese: torvus leo septa </l>
             
            <l n="5.180">Insiluit deserta: metu se cogit in arctum <note type="numvers">180</note>
            </l>
             
            <l n="5.181">Molle, et acervatim densat pecus: ipse cruentam </l>
             
            <l n="5.182">Abripuit, longeque tulit per devia praedam. </l>
             
            <l n="5.183">Haud aliter saeva Tydides concitus ira </l>
             
            <l n="5.184">Miscet se Teucris. leto dat protinus acrem </l>
             
            <l n="5.185">Astynoumque, et Hypenora regem. pectus in altum </l>
             
            <l n="5.186">Condidit huic hastam veniens: stricto metit olli</l>
             
            <pb n="v-145"/>
            <l n="5.187">Ense humerum dorso abjungens; dehinc torvus Abantem</l>
             
            <l n="5.188">Magnanimum graditur contra, et fratrem Polyidum,</l>
             
            <l n="5.189">Eurydamantiadas geminos: queis somnia vates</l>
             
            <l n="5.190">Pandebat genitor; sed non et fata retexit, <note type="numvers">190</note>
            </l>
             
            <l n="5.191">Quae miseros sub forti olim Diomede manebant.</l>
             
            <l n="5.192">Phaenopis hinc prolem, Xanthum, celeremque Thoona,</l>
             
            <l n="5.193">Aggreditur: curamque patri, luctumque relinquit</l>
             
            <l n="5.194">Grandaevo, prole amissa, cui dulcis adempta est</l>
             
            <l n="5.195">Spes generis, multoque diu quaesita labore</l>
             
            <l n="5.196">Res perit, ignotis linquenda heredibus olim.</l>
             
            <l n="5.197">Tum duo Priamidas fratres, unoque ruentes</l>
             
            <l n="5.198">In curru, leto dat Echemonaque, Chromiumque.</l>
             
            <l n="5.199">Ille velut visam curva in convalle juvencam,</l>
             
            <l n="5.200">Aut taurum insiliens, fracta cervice, trementem <note type="numvers">200</note>
            </l>
             
            <l n="5.201">Sternit humi subito magnus leo; dejicit ambos.</l>
             
            <l n="5.202">Sic alto e curru juvenes, spoliataque linquit</l>
             
            <l n="5.203">Membra solo; bijugos, vacuumque ad litora currum</l>
             
            <l n="5.204">Imperat a sociis alta in tentoria duci.</l>
             
            <l n="5.205">Hunc procul Aeneas trepidas turbare phalanges</l>
             
            <l n="5.206">Ut vidit, per bella ruit, mediumque fragorem</l>
             
            <l n="5.207">Hastarum, ostendat quaerenti sicubi sese</l>
             
            <l n="5.208">Pandarus: invento verbis haec fatur amicis. </l>
             
            <l n="5.209">Pandare, quonam arcus tibi nunc, celeresque sagittae?</l>
             
            <l n="5.210">Quonam fama ingens abiit? contendere nemo <note type="numvers">210</note>
            </l>
             
            <l n="5.211">Qua tibi Trojugenum possit; qua vincere nemo</l>
             
            <l n="5.212">Te Lyciae patriis fertur bellator in oris.</l>
             
            <l n="5.213">En agedum sustolle manus, et, rege vocato</l>
             
            <l n="5.214">Caelicolum, contende arcum; telumque volucre,</l>
             
            <l n="5.215">Quisquis is est, immitte viro, media agmina victor</l>
             
            <l n="5.216">Qui secat, et clades tot jam dedit efferus, ac tot</l>
             
            <l n="5.217">Fortia crudeli dejecit corpora leto:</l>
             
            <l n="5.218">Ni deus est si forte aliquis, qui Troas omissa </l>
             
            <pb n="v-178"/>
            <l n="5.219">Propter sacra premit. dura, et gravis ira deorum est.</l>
             
            <l n="5.220">Haec Anchisiades: tum contra Pandarus insit: <note type="numvers">220</note>
            </l>
             
            <l n="5.221">Magnanime Aenea, Troum dux inclyte, forti </l>
             
            <l n="5.222">Ille quidem similis Diomedi est omnia, longam </l>
             
            <l n="5.223">Et galeam, et clypeum, et bijugos, nec noscere pronum est </l>
             
            <l n="5.224">Sitne deus mortali aliquis sub imagine: sed si, </l>
             
            <l n="5.225">Quem reor, est, aliquis certe deus adstat, inani </l>
             
            <l n="5.226">Ille humeros tectus nebula, fatalia praesens </l>
             
            <l n="5.227">Ipse manu qui tela viri pro corpore longe </l>
             
            <l n="5.228">Amovet, atque alio detorquet flexa. sagittam </l>
             
            <l n="5.229">Misi ego letiferam certe modo; fixaque dextro </l>
             
            <l n="5.230">Est humero penitus trans aerea texta, putabam <note type="numvers">230</note>
            </l>
             
            <l n="5.231">Jamque virum ad nigras Orco demittier umbras. </l>
             
            <l n="5.232">Nec tamen edomui, nec telo exstinguere pestem </l>
             
            <l n="5.233">Hanc potui. votis aliquod male numen amicum </l>
             
            <l n="5.234">Obstitit, atque meas lusit spes, orsaque vana. </l>
             
            <l n="5.235">Cominus, ut cupiam, nequeo tamen ire, jugales </l>
             
            <l n="5.236">Nec mihi enim, nec currus adest, quem scandere possim. </l>
             
            <l n="5.237">Undenos demens qui currus aede reliqui </l>
             
            <l n="5.238">In patria pulchrosque, et firmo robore nuper </l>
             
            <l n="5.239">Compactos: obtenta omnes circumque, supraque </l>
             
            <l n="5.240">Vela tegunt: at equi prope stant, et candida pingues <note type="numvers">240</note>
            </l>
             
            <l n="5.241">Hordea vescuntur, floremque siliginis almum. </l>
             
            <l n="5.242">Saepe senex, bellique omni catus arte Lycaon </l>
             
            <l n="5.243">Saeva domo ex alta gradientem ad bella jubebat </l>
             
            <l n="5.244">Ducere equos, curruque instantem in praelia Troas </l>
             
            <l n="5.245">Hortari: at jussis renui parere paternis </l>
             
            <l n="5.246">Stultus, equis parcens, ne, dum concludimur arctis </l>
             
            <l n="5.247">Moenibus obsessi, plena ad praesepia largo </l>
             
            <l n="5.248">Adsuetos victu, fruges ac pabula tandem </l>
             
            <l n="5.249">Deficerent. ergo liqui; ac pedes, atque sagittis </l>
             
            <l n="5.250">Adveni Iliacas, arcu et male fretus, ad oras; <note type="numvers">250</note>
            </l>
             
            <pb n="v-205"/>
            <l n="5.251">Arma gerens bello nil profectura. petivi</l>
             
            <l n="5.252">Nanque duo e Graja primores gente, minorem</l>
             
            <l n="5.253">Atriden, tum deinde istum, qui Troia perdit</l>
             
            <l n="5.254">Agmina, Tydiden. largus de vulnere utrique</l>
             
            <l n="5.255">Sanguis iit: sedenim nihil actum. vulnus utrique</l>
             
            <l n="5.256">Vim magis, ac saevos acuit sub corde furores.</l>
             
            <l n="5.257">Arcum nempe malis avibus, fatoque sinistro</l>
             
            <l n="5.258">Pendentem patria discedens aede refixi,</l>
             
            <l n="5.259">Hectoris evictus precibus, qua luce meorum</l>
             
            <l n="5.260">Agmen Dardanias huc coepi ducere ad arces. <note type="numvers">260</note>
            </l>
             
            <l n="5.261">At si Parca dabit reditum, si visere quondam</l>
             
            <l n="5.262">Contigerit patriam, thalamumque, Laremque paternum </l>
             
            <l n="5.263">Ut caput hoc jaceat procul a cervice resectum, </l>
             
            <l n="5.264">Hos ego ni dederim claro arcus igne cremandos,</l>
             
            <l n="5.265">Ipse meis frangens manibus; qui ad bella secuti</l>
             
            <l n="5.266">Me frustra nullo juverunt scilicet usu.</l>
             
            <l n="5.267">Pandarus haec: contra Aeneas cui talia reddit. </l>
             
            <l n="5.268">Ne vero, ne fare istaec: verum ille furoris </l>
             
            <l n="5.269">Desinet haud unquam, pariter ni scandimus ambo </l>
             
            <l n="5.270">Currum, et equos, contraque virum procurrimus una. <note type="numvers">270</note>
            </l>
             
            <l n="5.271">Quare age fide, meos pigeat nec scandere currus, </l>
             
            <l n="5.272">Trojanos ut equos noscas; quo turbine campos </l>
             
            <l n="5.273">Tranent; quam dociles se flectant, sive sequantur, </l>
             
            <l n="5.274">Sive fugam, poscit cum res, quandoque capessant. </l>
             
            <l n="5.275">Hi salvos ducent ad moenia, Jupiter obstet </l>
             
            <l n="5.276">Si nobis, decus et Diomedi addicere pergat. </l>
             
            <l n="5.277">Rumpe moras, et lora manu, tortumque flagellum </l>
             
            <l n="5.278">Tu capito; ipse hostem excipiam: vel, si placet, hostem </l>
             
            <l n="5.279">Excipe tu; ipse manu interea molibor habenas.</l>
             
            <l n="5.280">Haec Anchisiades; at Pandarus: Ipse teneto <note type="numvers">280</note>
            </l>
             
            <l n="5.281">Lora, inquit, bijugosque tuos tu flecte. prementem </l>
             
            <l n="5.282">Si vitare fuga forte usus venerit hostem,</l>
             
            <pb n="v-231"/>
            <l n="5.283">Notus ages melius notos auriga jugales:</l>
             
            <l n="5.284">Ne, si sorte aliqua trepident formidine, campis</l>
             
            <l n="5.285">Ire vagi temere incipiant; renuantque periclo</l>
             
            <l n="5.286">Eripere avectos, tua si vox desit: at acer</l>
             
            <l n="5.287">Tydides leto adveniens demittat acerbo</l>
             
            <l n="5.288">Nos; et equos victor celsa ad tentoria ducat.</l>
             
            <l n="5.289">Ergo tuos melior solerti pectore currus</l>
             
            <l n="5.290">Ipse rege: hunc at ego excipiam, cum venerit, hasta. <note type="numvers">290</note>
            </l>
             
            <l n="5.291">Haec fati scandunt currum; pugnaeque parati, </l>
             
            <l n="5.292">Alipedes cursu rapido immisere jugales.</l>
             
            <l n="5.293">Hos Capaneïades Sthenelus viditque ruentes, </l>
             
            <l n="5.294">Compellansque citis Diomedem vocibus, infit:</l>
             
            <l n="5.295">Tydide, ante alios omnes mihi care sodales, </l>
             
            <l n="5.296">Ecce duos fortesque animis, et corpore magnos </l>
             
            <l n="5.297">Huc se ferre viros video, pugnamque parare. </l>
             
            <l n="5.298">Pandarus est alter genitore Lycaone cretus, </l>
             
            <l n="5.299">Fatifero praestans arcu; Mavortius alter </l>
             
            <l n="5.300">At, formosa Venus quem magnanimo Anchisae <note type="numvers">300</note>
            </l>
             
            <l n="5.301">Edidit, Aeneas. retro nunc flectere paullum </l>
             
            <l n="5.302">Praestat equos; primam nimium ne strenuus, oro, </l>
             
            <l n="5.303">Ante aciem exsulta, dulcem nec prodige vitam.</l>
             
            <l n="5.304">Haec fantem fortis Diomedes lumine torvo </l>
             
            <l n="5.305">Adspiciens: Ne vero, inquit, ne perge profecto </l>
             
            <l n="5.306">Hortari frustra, dem terga ut territus hosti. </l>
             
            <l n="5.307">Turpe referre pedem pugnanti, turpe timere </l>
             
            <l n="5.308">Est mihi. nondum etiam vires liquere labore </l>
             
            <l n="5.309">Defessum, sed inest integro in corpore robur </l>
             
            <l n="5.310">Indomitum, currusque piget conscendere. contra <note type="numvers">310</note>
            </l>
             
            <l n="5.311">Obvius ibo ultro: nil me Tritonia Pallas </l>
             
            <l n="5.312">Nanque timere sinit. veniant, pugnentque; sed ambos </l>
             
            <l n="5.313">Haud certe alipedum referet fuga; si modo et unus </l>
             
            <l n="5.314">Fugerit, atque meam felix vitaverit hastam.</l>
             
            <pb n="v-258"/>
            <l n="5.315">Praeterea hoc addam; tu fac sub pectore condas</l>
             
            <l n="5.316">Dicta memor. mihi si consultrix forte Minerva</l>
             
            <l n="5.317">Annuat amborum spoliis clarescere opimis.</l>
             
            <l n="5.318">Ipse tuos festinus equos heic siste, rotarum</l>
             
            <l n="5.319">Orbibus adductas religans non segnis habenas; </l>
             
            <l n="5.320">Et celer Aeneae currus forti arripe dextra, <note type="numvers">320</note>
            </l>
             
            <l n="5.321">Verte et equos longe a Teucris, et pellito Achivūm</l>
             
            <l n="5.322">In cuneos. creti, nec vana est fama, feruntur</l>
             
            <l n="5.323">Illorum de gente, olim quos ab Jove summo</l>
             
            <l n="5.324">Tros tulit, abrepti pretium Ganimedis, ab ortu</l>
             
            <l n="5.325">Solis ad occasum praestantes omnibus. horum</l>
             
            <l n="5.326">Anchises clara sibi sex de stirpe parasse</l>
             
            <l n="5.327">Fertur equos, ausus clam Laomedonte volucres</l>
             
            <l n="5.328">Subdere equas furto. pullos sibi quattuor ipse</l>
             
            <l n="5.329">Jussit ali senior plena ad praesepia, forti</l>
             
            <l n="5.330">Tradidit at geminos agitare in praelia nato. <note type="numvers">330</note>
            </l>
             
            <l n="5.331">Quos capere annuerint si dī, nos magna sequetur</l>
             
            <l n="5.332">Gloria, et ad feros maneat quae fama nepotes.</l>
             
            <l n="5.333">Haec illi alternis inter se verba ferebant.</l>
             
            <l n="5.334">Interea rapido propior sonat ungula cursu,</l>
             
            <l n="5.335">Adventantque, adsuntque hostes. tum Pandarus, hastam</l>
             
            <l n="5.336">Immanem librans, Diomedi talia fatur: </l>
             
            <l n="5.337">Magnanimi proles bello fortissima Tydei,</l>
             
            <l n="5.338">Vivis adhuc: frustra petii te nempe sagitta.</l>
             
            <l n="5.339">Nunc hasta experiar possim si mittere ad umbras. </l>
             
            <l n="5.340">Dixit et ingentem magna vi conjicit hastam; <note type="numvers">340</note>
            </l>
             
            <l n="5.341">Qua gravis insonuit clypeus; tum ferrea cuspis</l>
             
            <l n="5.342">Intro illapsa cavas venit thoracis ad oras.</l>
             
            <l n="5.343">Voce Lycaonius magna tum protinus heros</l>
             
            <l n="5.344">Clamat: Vulnus habes, venitque sub ilia ferrum;</l>
             
            <l n="5.345">Quod tibi fata, mihi laudem feret ocyus amplam. </l>
             
            <l n="5.346">Tydides contra, vasto nil territus ictu:</l>
             
            <pb n="v-286"/>
            <l n="5.347">Errasti; dextrae deus abfuit; irrita jactas</l>
             
            <l n="5.348">Vulnera. sed vobis pugnae non ante cruentae</l>
             
            <l n="5.349">Finis erit, telo quam fixus uterque, vel alter</l>
             
            <l n="5.350">Morte ferum, et largo satiarit sanguine Martem. <note type="numvers">350</note>
            </l>
             
            <l n="5.351">Sic ait; intorsitque hastam; quam magna volantem </l>
             
            <l n="5.352">Direxitque manu Pallas, narique sub ipsum </l>
             
            <l n="5.353">Fixam oculum, dentes trans albos egit. ahena </l>
             
            <l n="5.354">Extremam cuspis linguam secat, exit et imo </l>
             
            <l n="5.355">Gutturis ad fines immani vulnere mento. </l>
             
            <l n="5.356">Volvitur e curru praeceps: ingentia casu </l>
             
            <l n="5.357">Arma gravi sonuere super timuere fragore </l>
             
            <l n="5.358">Turbati subito alipedes: vomit ille cruorem </l>
             
            <l n="5.359">Stratus humi; exsanguem viresque, et vita reliquit. </l>
             
            <l n="5.360">Emicat Aeneas, clypeumque, hastamque trementem <note type="numvers">360</note>
            </l>
             
            <l n="5.361">Quassat, multa timens cassum ne lumine corpus </l>
             
            <l n="5.362">Forte trahant Danai ad sese: stratumque, leoni </l>
             
            <l n="5.363">Adsimilis, multa fretus virtute cadaver </l>
             
            <l n="5.364">Circuit; atque, adeat si quisquam, fata minatur </l>
             
            <l n="5.365">Horrendum clamans. saxum at circumspicit ingens, </l>
             
            <l n="5.366">Attollitque manu magna Tydeïus heros: </l>
             
            <l n="5.367">Saxum immane, viri quod nunc duo tollere terra </l>
             
            <l n="5.368">Haud possent; heros torquebat solus in hostem: </l>
             
            <l n="5.369">Elatumque leves magno stridore per auras </l>
             
            <l n="5.370">Impulit. ad coxam venit lapis improbus, illuc, <note type="numvers">370</note>
            </l>
             
            <l n="5.371">Coxae ubi se insertum versat femur; ossaque, et ambos </l>
             
            <l n="5.372">Disrupit nervos lacera cute: lapsus at ille </l>
             
            <l n="5.373">Genua solo posuit, dextraque innixus in ipsam est </l>
             
            <l n="5.374">Pronus humum: tenebris nigrescunt omnia circum.</l>
             
            <l n="5.375">Illa dies adeo ductori extrema fuisset </l>
             
            <l n="5.376">Dardanio: sedenim mater dea, nata supremi </l>
             
            <l n="5.377">Pulchra Jovis, magno Idaeis quae in saltubus illum </l>
             
            <l n="5.378">Anchisae genuit; sensitque, exterrita casu</l>
             
            <pb n="v-313"/>
            <l n="5.379">Et tanto, niveis gnatum est complexa lacertis;</l>
             
            <l n="5.380">Praeque sinum pepli tendens, tela omnia contra <note type="numvers">380</note>
            </l>
             
            <l n="5.381">Diva suam texit sobolem, ne forte jacenti</l>
             
            <l n="5.382">Duro aliquis Danaūm praecordia rumperet aere. </l>
             
            <l n="5.383">Illa quidem dulcem tristi subducere pugnae</l>
             
            <l n="5.384">Festinat gnatum. Interea Capaneïa proles</l>
             
            <l n="5.385">Mente alacri cari peragit mandata sodalis.</l>
             
            <l n="5.386">Ergo suos abducit equos; sistitque rotarum</l>
             
            <l n="5.387">Orbibus adductas religans non segnis habenas:</l>
             
            <l n="5.388">Inde citus bijugos Aeneae pulchra comantes</l>
             
            <l n="5.389">Avertit longe a Teucris, atque egit Achivūm</l>
             
            <l n="5.390">In cuneos: tum Deipylo dedit, omnibus unum <note type="numvers">390</note>
            </l>
             
            <l n="5.391">Quem mire in sociis dilexit, moribus, omni</l>
             
            <l n="5.392">Et studio unanimum, ad curvas agere inde carinas.</l>
             
            <l n="5.393">Ipse suos conscendit equos, et cepit habenas</l>
             
            <l n="5.394">Impiger, ac celerem Diomedi, pone secutus,</l>
             
            <l n="5.395">Admovit currum. Venerem qui saevus acuto</l>
             
            <l n="5.396">Appetiit telo procurrens. nanque sciebat,</l>
             
            <l n="5.397">Enervem esse deam, sine viribus, atque cruentae</l>
             
            <l n="5.398">Exsortem pugnae, nec quae regat horrida bella,</l>
             
            <l n="5.399">Pallas ut, aut Bellona, urbes vastare superbas</l>
             
            <l n="5.400">Sueta manu. ergo, illam media inter tela secutus, <note type="numvers">400</note>
            </l>
             
            <l n="5.401">Protenditque hastam, summamque invasit acuto,</l>
             
            <l n="5.402">Aere manum. hasta volam tetigit propulsa, deaeque</l>
             
            <l n="5.403">Ambrosium rupit peplum; quod scilicet olli</l>
             
            <l n="5.404">Formosis Charites manibus fecere; cutimque</l>
             
            <l n="5.405">Lambens exiguo perstrinxit vulnere. sanguis</l>
             
            <l n="5.406">Aetherius pulchro fluxit de corpore, divūm</l>
             
            <l n="5.407">Qualis nempe fluit tenui de corpore sanguis</l>
             
            <l n="5.408">Albidus. haud etenim Cereris, vel dona Lyaei.</l>
             
            <l n="5.409">Vescuntur. vero idcirco sine sanguine vivunt,</l>
             
            <l n="5.410">Nullo fessi aevo, senioque, et morte carentes. <note type="numvers">410</note>
            </l>
             
            <pb n="Homer-v-342"/>
            <l n="5.411">Laesa manum telo, gnatum dea projicit, altos</l>
             
            <l n="5.412">Moesta ciens questus; projectum Phoebus Apollo,</l>
             
            <l n="5.413">Ipse suis manibus rapiens, longe abstulit atra</l>
             
            <l n="5.414">Obscurum in nebula, ferro ne in pectus adacto</l>
             
            <l n="5.415">Dulci aliquis regem spoliaret lumine vitae. </l>
             
            <l n="5.416">At Venerem interea Diomedes increpat audax</l>
             
            <l n="5.417">Voce tonans magna: Bellumque, et praelia linque,</l>
             
            <l n="5.418">Nata Jovis. generi non vafras nectere fraudes</l>
             
            <l n="5.419">Foemineo satis est; imbellesque arte puellas</l>
             
            <l n="5.420">Decipere imbelli? parce o te fortibus ultra <note type="numvers">420</note>
            </l>
             
            <l n="5.421">Immiscere armis, gravius ne passa quid, ipsum</l>
             
            <l n="5.422">Horrescas belli nomen, si forte per aures</l>
             
            <l n="5.423">Iverit, auditum longe. Sic turbidus heros</l>
             
            <l n="5.424">Increpat. Illa, animi dejecta, et vulnus acerbum</l>
             
            <l n="5.425">Flens, abiit. quam lapsa altis de nubibus Iris</l>
             
            <l n="5.426">Apprenditque manu miserans, turbaque gementem</l>
             
            <l n="5.427">E media eduxit. roseo spectanda colore</l>
             
            <l n="5.428">Pulchra cutis maculis livorem duxerat atris. </l>
             
            <l n="5.429">Ut pugna excessit, Martem dea nacta sedentem est</l>
             
            <l n="5.430">Bellantum ad laevam; (juxta in caligine densa <note type="numvers">430</note>
            </l>
             
            <l n="5.431">Hasta dei, currusque ingens, bijugique latebant)</l>
             
            <l n="5.432">Et supplex, genua amplectens, genibusque volutans,</l>
             
            <l n="5.433">Orat equos fratrem; lacrimisque haec fatur obortis: </l>
             
            <l n="5.434">Affer opem, frater, miserae; nec sperne sororem:</l>
             
            <l n="5.435">Daque tuos tantisper equos, queis utar Olympum</l>
             
            <l n="5.436">Ascensura deūm ad sedes. nam vulnere saevo</l>
             
            <l n="5.437">Angor, mortalis quo me vir vulnere laesit,</l>
             
            <l n="5.438">Tydides. ipsum qui, credo, hominumque, deūmque</l>
             
            <l n="5.439">Haud dubitet saevus jam patrem invadere ferro. </l>
             
            <l n="5.440">Sic ait. insignes phaleris, auroque coruscos <note type="numvers">440</note>
            </l>
             
            <l n="5.441">Mars dat equos. curru sedit Venus. Iris eodem</l>
             
            <l n="5.442">Scandit, et arreptas manibus molitur habenas; </l>
             
            <pb n="v-365"/>
            <l n="5.443">Verbere dehinc monuit bijugos. rapuere volentes </l>
             
            <l n="5.444">Currum illi aërias trans nubes, altaque divūm </l>
             
            <l n="5.445">Ad tecta, et celsi venere ad culmen Olympi.</l>
             
            <l n="5.446">Curru heic solvit equos Iris, pinguisque solutis </l>
             
            <l n="5.447">Ambrosiae apponit manibus caelestia plenis </l>
             
            <l n="5.448">Pabula. moesta suae se matris diva Diones </l>
             
            <l n="5.449">In genua abjecit flentem Venus. illa gementem </l>
             
            <l n="5.450">Excepit; niveis gnatam et complexa lacertis <note type="numvers">450</note>
            </l>
             
            <l n="5.451">Mulcebatque manu, tremefacto et corde rogabat:</l>
             
            <l n="5.452">Dulcis nata, deūm tibi quisnam talia saevus, </l>
             
            <l n="5.453">Deprensae veluti manifesto in crimine, fecit?</l>
             
            <l n="5.454">Cui Venus: O mater, Diomedes ille superbus, </l>
             
            <l n="5.455">Progenies Tydei vesana, atque impia, vulnus </l>
             
            <l n="5.456">Intulit heu miserae, gnatum subducere pugnae </l>
             
            <l n="5.457">Dum cupio Aeneam, quo nil mihi carius usquam est. </l>
             
            <l n="5.458">Non Troas contra nam gens jam pugnat Achaea, </l>
             
            <l n="5.459">Sed fera cum magnis exercet praelia divis.</l>
             
            <l n="5.460">Haec fantem, blanda solatur voce Dione: <note type="numvers">460</note>
            </l>
             
            <l n="5.461">Dulcis nata, licet mentem dolor anxius urat, </l>
             
            <l n="5.462">Fer tamen. humana duros a gente labores </l>
             
            <l n="5.463">Saepe alii tulimus laedentes mutua divi. </l>
             
            <l n="5.464">Mars tulit; implicitum duris cum fortia vinclis </l>
             
            <l n="5.465">Brachia, Aloidae gemini, Otus, truxque Ephialtes,</l>
             
            <l n="5.466">Carcere in aerato vinctum toto amplius anno </l>
             
            <l n="5.467">Servavere. illic multo et graviora tulisset </l>
             
            <l n="5.468">Perditus aerumna Mavors, ille inclytus armis; </l>
             
            <l n="5.469">Mercurio ni rem pandens ex ordine tandem </l>
             
            <l n="5.470">Narrasset formosa omnem Eeriboea noverca. <note type="numvers">470</note>
            </l>
             
            <l n="5.471">Is Martem vafro subduxit denique furto </l>
             
            <l n="5.472">Enectum vinclis, et vix genua aegra trahentem. </l>
             
            <l n="5.473">Juno etiam tulit; ingenti cum robore fretus </l>
             
            <l n="5.474">Amphitryoniades laeva sub parte papillae</l>
             
            <pb n="v-393"/>
            <l n="5.475">Appetiit divam, fixitque tricuspide telo.</l>
             
            <l n="5.476">Passus idem Pluto est immani corpore, in Orci</l>
             
            <l n="5.477">Cui foribus natus Jovis idem vulnus adacta</l>
             
            <l n="5.478">Intulit ex arcu longe fallente sagitta.</l>
             
            <l n="5.479">Ille ad tecta deūm, summique ad culmen Olympi</l>
             
            <l n="5.480">Venit multa dolens, humero letalis arundo <note type="numvers">480</note>
            </l>
             
            <l n="5.481">Haerebat, crucians animum, saevoque dolore</l>
             
            <l n="5.482">Membra domans. Paeon medicamen mite vocatus</l>
             
            <l n="5.483">Inspersit, sanans periturum, aeterna perire</l>
             
            <l n="5.484">Quovis pressa malo si possent numina, morte.</l>
             
            <l n="5.485">Sic olim Alcides, nil non patrare malorum</l>
             
            <l n="5.486">Audax, caelicolas magnos, qui fulgida Olympi</l>
             
            <l n="5.487">Tecta colunt, saevo violabat perditus arcu.</l>
             
            <l n="5.488">Cui similem istum acuit contra te caesia Pallas.</l>
             
            <l n="5.489">Demens hoc animo secum Tydeïa proles</l>
             
            <l n="5.490">Nec reputat; divos qui bello cunque lacessit, <note type="numvers">490</note>
            </l>
             
            <l n="5.491">Huic non longa aevi largiri stamina Parcas,</l>
             
            <l n="5.492">Nec sedes reducem ad patrias post bella reverti,</l>
             
            <l n="5.493">Excipere et genibus gnatos, patremque vocari.</l>
             
            <l n="5.494">Tydides videat, quantumvis fortis, et illo,</l>
             
            <l n="5.495">Et te secum aliquis ne pugnet fortior, et ne</l>
             
            <l n="5.496">Continuo exululans Adrastine Aegialea</l>
             
            <l n="5.497">Nocte domi famulos misero plangore cubantes</l>
             
            <l n="5.498">Excitet, et fortem, nupsit cui virgo, maritum</l>
             
            <l n="5.499">Deploret, viduos et tempus in omne penates. </l>
             
            <l n="5.500">Sic ait; admovitque manus, tersitque cruorem <note type="numvers">500</note>
            </l>
             
            <l n="5.501">Ambrosium, atque omnes exemit diva dolores.</l>
             
            <l n="5.502">Haec Juno, et Pallas spectarunt omnia: risum </l>
             
            <l n="5.503">Nec tenuere; Jovem dictis tentare jocosis </l>
             
            <l n="5.504">Et coepere. prior quem sic affata Minerva est:</l>
             
            <l n="5.505">Pace tua licet hoc genitor, quod mente voluto, </l>
             
            <l n="5.506">Dicere? pulchra Venus Graja de gente puellam</l>
             
            <pb n="v-422"/>
            <l n="5.507">Vult aliquam dum more suo perpellere, Troas,</l>
             
            <l n="5.508">Omni quos studio fovet, ut fugitiva sequatur,</l>
             
            <l n="5.509">Dumque manu mulcet cunctantem, fibula mollem</l>
             
            <l n="5.510">Incautae laesit perstringens aurea dextram. <note type="numvers">510</note>
            </l>
             
            <l n="5.511">Sic ait: at divum risit pater atque hominum rex, </l>
             
            <l n="5.512">Et Venerem vocat ad sese, dehinc talia fatur.</l>
             
            <l n="5.513">Nil tibi cum bello est, mea gnata, et fortibus armis.</l>
             
            <l n="5.514">Tu molles thalamos, laeta et connubia cura;</l>
             
            <l n="5.515">Arma ferus tractet Mars, et Tritonia Pallas.</l>
             
            <l n="5.516">Haec inter sese dī celsa in sede loquuntur.</l>
             
            <l n="5.517">Acer at indomito Diomedes marte premebat</l>
             
            <l n="5.518">Aenean; dextra ingenti quem Phoebus Apollo</l>
             
            <l n="5.519">Protegit. ille, deum haud veritus, magis et magis instat,</l>
             
            <l n="5.520">Ac vita spoliare virum festinat, et armis. <note type="numvers">520</note>
            </l>
             
            <l n="5.521">Ter saevus ferro contra irruit: ipse ruenti</l>
             
            <l n="5.522">Ter dextra clypeum fulgentem torvus Apollo</l>
             
            <l n="5.523">Reppulit. at, quartum magna cum turbidus ira</l>
             
            <l n="5.524">Insiluit, voce increpitum sic terruit altum</l>
             
            <l n="5.525">Inclamans, diroque jubens desistere coepto. </l>
             
            <l n="5.526">Parce ausu, vesane; pedem refer, atque deorum</l>
             
            <l n="5.527">Ne gere te similem tumefacto corde: virūm gens</l>
             
            <l n="5.528">Reptat humi; superi colimus caelestia templa. </l>
             
            <l n="5.529">Sic ait ille. gradum absiliens retro tulit heros;</l>
             
            <l n="5.530">Atque sagittiferi vitavit numinis iram. <note type="numvers">530</note>
            </l>
             
            <l n="5.531">At Deus Aeneam turbaque exemit Achiva,</l>
             
            <l n="5.532">Pergameaque locans raptum deponit in arce,</l>
             
            <l n="5.533">Stant ubi pulchra deo, sacrisque calentia templa. </l>
             
            <l n="5.534">Aeneam Latona parens, et laeta sagittis</l>
             
            <l n="5.535">Exceptum sacra curabat in aede Diana.</l>
             
            <l n="5.536">Arcitenens tenuem Aeneae sine corpore formam</l>
             
            <l n="5.537">Ipse suis finxit manibus, vultuque habituque</l>
             
            <l n="5.538">Assimilem verae, et cinctam fulgentibus armis. </l>
             
            <pb n="v-450"/>
            <l n="5.539">Quam circum Troes glomerati, Argivaque pubes</l>
             
            <l n="5.540">Caedebant clypeos, parmasque horrentibus hastis. <note type="numvers">540</note>
            </l>
             
            <l n="5.541">Interea his Martem verbis compellat Apollo. </l>
             
            <l n="5.542">Mars clades hominum, multa Mars caede cruente,</l>
             
            <l n="5.543">Murorum eversor, nunquam ne absistere pugna</l>
             
            <l n="5.544">Tydiden coges? nunquam diro obvia regi</l>
             
            <l n="5.545">Arma feres? pugnare Jovi qui jam efferus ipsi</l>
             
            <l n="5.546">Audeat; et Veneris violavit vulnere dextram;</l>
             
            <l n="5.547">Irruit et saeva me contra turbidus ira. </l>
             
            <l n="5.548">Haec fatus, liquit pugnas, inque arce resedit</l>
             
            <l n="5.549">Pergamea. Troum cuneos Mars torvus obibat,</l>
             
            <l n="5.550">Atque ducem Thracum referens Achamanta, morantes <note type="numvers">550</note>
            </l>
             
            <l n="5.551">Priamidas ciet, ac praesens accendit in hostem. </l>
             
            <l n="5.552">Priamidae magni, genus alto a sanguine divum,</l>
             
            <l n="5.553">Quo vestram caedi pubem usque sinetis Achivis?</l>
             
            <l n="5.554">Anne fugax urbis portas dum pugnet ad ipsas?</l>
             
            <l n="5.555">Vir jacet, ipse Hector quem non praestabat honore,</l>
             
            <l n="5.556">Magnanimo Anchisae mater quem diva creavit.</l>
             
            <l n="5.557">Hunc, agite, e medio mecum servate tumultu.</l>
             
            <l n="5.558">Sic ait; atque animos acres, vimque omnibus addit. </l>
             
            <l n="5.559">Tunc his increpuit Sarpedon Hectora dictis:</l>
             
            <l n="5.560">Hector, quo robur, quo vis tibi pristina fugit? <note type="numvers">560</note>
            </l>
             
            <l n="5.561">Dicebas olim, solum te velle, sine ullo</l>
             
            <l n="5.562">Aut cive, aut socio, fratrum, generūmque caterva</l>
             
            <l n="5.563">Stipatum, Grajis urbem defendere ab armis.</l>
             
            <l n="5.564">Quorum ego de numero, spectans circum omnia, nullum</l>
             
            <l n="5.565">Pugnantem video. cessant, trepidantque, leonem</l>
             
            <l n="5.566">Ut circa imbelles catuli. pugnamus in hostem</l>
             
            <l n="5.567">Soli, qui socia Iliacis conjunximus arma.</l>
             
            <l n="5.568">Nanque ego Trojanam longe auxiliaris ad urbem</l>
             
            <l n="5.569">Adveni. procul hinc, rapido quam flumine Xantus</l>
             
            <l n="5.570">Perluit, est Lyciae dives pingui ubere tellus. <note type="numvers">570</note>
            </l>
             
            <pb n="v-479"/>
            <l n="5.571">Illic uxoremque meam, natumque reliqui</l>
             
            <l n="5.572">Infantem, conferta omni et penetralia gaza:</l>
             
            <l n="5.573">Attamen heic hortorque meos, sumque ipse paratus</l>
             
            <l n="5.574">Cominus ire viro, quanquam intra moenia Trojae</l>
             
            <l n="5.575">Nil habeo, quod ferre queant, vel ducere Graji.</l>
             
            <l n="5.576">Tu contra, stasque ipse, tuam nec ductor in arma</l>
             
            <l n="5.577">Saltem acuis pubem, gnatisque hortare, larique</l>
             
            <l n="5.578">Ferre suo auxilium; duris ne more ferarum</l>
             
            <l n="5.579">Cassibus implicitos, praedam, et ludibria Graji</l>
             
            <l n="5.580">Vos faciant, et vestra solo jam moenia vertant. <note type="numvers">580</note>
            </l>
             
            <l n="5.581">Haec te mente decet noctes versare, diesque;</l>
             
            <l n="5.582">Et precibus socios blandis ambire, labori</l>
             
            <l n="5.583">Ne duro parcant; concordi et moenia nisu</l>
             
            <l n="5.584">Ut positis pergant odiis, rixaque tueri. </l>
             
            <l n="5.585">Talia Sarpedon. dictis perstrictus amaris</l>
             
            <l n="5.586">Indoluit, curruque in terram desilit Hector,</l>
             
            <l n="5.587">Atque manu crispans praefixo hastilia ferro,</l>
             
            <l n="5.588">Hac illac celeri pede cursat flammeus omnes</l>
             
            <l n="5.589">Per cuneos, passimque acres hortatibus iras</l>
             
            <l n="5.590">Suscitat, ac pugnae mentes incendit amore. <note type="numvers">590</note>
            </l>
             
            <l n="5.591">Continuo firmantque aciem, conversaque in hostem</l>
             
            <l n="5.592">Arma ferunt densi. quos contra Argiva juventus</l>
             
            <l n="5.593">Densa manet, nec terga fugae conterrita vertit.</l>
             
            <l n="5.594">Ac veluti stipulasque leves, culmosque volantes</l>
             
            <l n="5.595">Flabra ferunt, fortes jaciunt cum trita coloni</l>
             
            <l n="5.596">In ventos frumenta, Ceres et flava solutam</l>
             
            <l n="5.597">Secernit frugem paleis; denso area circum</l>
             
            <l n="5.598">Sacra acere, et vacuis ingens albescit aristis:</l>
             
            <l n="5.599">Haud aliter Grajae sublato pulvere turmae</l>
             
            <l n="5.600">Albescunt, crebro quem suscitat ungula pulsu <note type="numvers">600</note>
            </l>
             
            <l n="5.601">In mediis, caeli undantem sub caerula, postquam</l>
             
            <l n="5.602">Convertere aciem, flexitque auriga jugales. </l>
             
            <pb n="v-505"/>
            <l n="5.603">Illi inter sese collata praelia dextra</l>
             
            <l n="5.604">Exercent: densa pugnam caligine Mavors</l>
             
            <l n="5.605">Involvit. Troasque juvans obit agmina; Phoebi</l>
             
            <l n="5.606">Mandata et peragit, Phrygias qui jussit in arma,</l>
             
            <l n="5.607">Ut pugna est Pallas digressa, urgere phalanges. </l>
             
            <l n="5.608">Phoebus at Aeneam sacris ad bella remittit</l>
             
            <l n="5.609">Ex adytis, firmumque viro per membra vigorem</l>
             
            <l n="5.610">Indidit adspirans. socios, mora nulla, revisit, <note type="numvers">610</note>
            </l>
             
            <l n="5.611">Ac stetit in mediis bellator. gaudia laetam</l>
             
            <l n="5.612">Complerunt cunctis mentem, vivumque, vigentemque</l>
             
            <l n="5.613">Ut videre; nihil scitari at dura sinebat</l>
             
            <l n="5.614">Pugna, laborque, aciem quo exercet Phoebus Apollo,</l>
             
            <l n="5.615">Marsque ferus, diroque furens Discordia bello.</l>
             
            <l n="5.616">Nec minus et Danaos adversa ex parte ciebant</l>
             
            <l n="5.617">Ad pugnam gemini Ajaces, et fortis Ulysses,</l>
             
            <l n="5.618">Exsultansque animis Tydides. agmine facto</l>
             
            <l n="5.619">Illi non Troum, vires, non dira frementum,</l>
             
            <l n="5.620">Clamorem horrificum metuebant: sed, pede presso, <note type="numvers">620</note>
            </l>
             
            <l n="5.621">Hostem exspectabant. Ceu nubes caerula in altis</l>
             
            <l n="5.622">Montibus, aërio caelum qui vertice tangunt,</l>
             
            <l n="5.623">Tranquilla statuit quam tempestate deūm rex</l>
             
            <l n="5.624">Immotam; Boreas dum turbidus, et silet omnis</l>
             
            <l n="5.625">Ventorum turba, immani qui turbine opacas </l>
             
            <l n="5.626">Discerpunt late nubes, striduntque per auras:</l>
             
            <l n="5.627">Sic Danai Teucros adversa ex parte ruentes</l>
             
            <l n="5.628">Imperturbata conserti mente manebant.</l>
             
            <l n="5.629">It celer hac illac, turmasque hortatur Atrides. </l>
             
            <l n="5.630">Este viri, patrium, socii, nunc promite robur, <note type="numvers">630</note>
            </l>
             
            <l n="5.631">Nunc animos, pudeatque fugae dare terga. virorum,</l>
             
            <l n="5.632">Quos pudet, incolumis multo pars maxima saevi</l>
             
            <l n="5.633">Evadit casus belli. non gloria, non vis</l>
             
            <l n="5.634">Ulla viro est, cum terga dedit, posuitque pudorem. </l>
             
            <pb n="v-532"/>
            <l n="5.635">Dixit, et adversos telum jacit acer in hostes;</l>
             
            <l n="5.636">Aeneae socium quo Deicoonta peremit</l>
             
            <l n="5.637">Pergasiden, ipsis multo quem Troes honore</l>
             
            <l n="5.638">Aequabant Priami natis, interritus ultro</l>
             
            <l n="5.639">Quod primam ante aciem pugnator in arma ruebat.</l>
             
            <l n="5.640">Huic gravis ingentem clypeum ferit hasta; nec umbo <note type="numvers">640</note>
            </l>
             
            <l n="5.641">Sustinuit. medium transverberat aerea cuspis,</l>
             
            <l n="5.642">Perque moras baltei ventrem pervadit in imum.</l>
             
            <l n="5.643">Membra ruunt collapsa: sonum super arma dedere. </l>
             
            <l n="5.644">Tum geminos premit Aeneas, duo lumina Grajūm</l>
             
            <l n="5.645">Morte Dioclidas Crethonaque, Orsilochumque,</l>
             
            <l n="5.646">Dives opum genitor queis Pherae celsa colebat</l>
             
            <l n="5.647">Moenia ab Alpheo prognatus flumine, late</l>
             
            <l n="5.648">Qui Pylios pulchro campos interluit amne.</l>
             
            <l n="5.649">Orsilochum Alpheus regem, Orsilochusque Dioclem</l>
             
            <l n="5.650">Magnanimum genuit. Chreton hinc natus, et una <note type="numvers">650</note>
            </l>
             
            <l n="5.651">Orsilochus, clari bello, Martisque periti</l>
             
            <l n="5.652">Omnigeni; primo vernantes flore juventae</l>
             
            <l n="5.653">Qui curvis Phrygium litus petiere carinis,</l>
             
            <l n="5.654">Argivam laeti classem, geminosque secuti</l>
             
            <l n="5.655">Atridas. celsis Trojae sub moenibus atra</l>
             
            <l n="5.656">Mors juvenes rapuit, tristi et superobruit umbra.</l>
             
            <l n="5.657">Ut gemini, aërio mater quos vertice montis</l>
             
            <l n="5.658">Eduxit quondam densa inter lustra, leones.</l>
             
            <l n="5.659">Illi armenta boum praedantes magna, gregesque</l>
             
            <l n="5.660">Lanigeri pingues pecoris, stabula alta peragrant, <note type="numvers">660</note>
            </l>
             
            <l n="5.661">Et passim horrendas dant caedes; donec et ipsi,</l>
             
            <l n="5.662">Sub manibus domiti juvenum, praesepia ad alta</l>
             
            <l n="5.663">Conciderunt, ferro confossi pectus acuto.</l>
             
            <l n="5.664">Haud aliter dextra Aeneae fratres duo celsis</l>
             
            <l n="5.665">Abietibus similes planxerunt corpore terram. </l>
             
            <l n="5.666">Hos ubi prostratos immani vulnere vidit,</l>
             
            <pb n="Homer-v-560"/>
            <l n="5.667">Provolat ante aciem Menelaus, et aere corusco </l>
             
            <l n="5.668">Fulgens ingentem quatit hastam. quippe ciebat </l>
             
            <l n="5.669">Ipse virum stimulis Mavors haud mollibus, atrum </l>
             
            <l n="5.670">Aeneae cupiens manibus demittere ad Orcum. <note type="numvers">670</note>
            </l>
             
            <l n="5.671">Hunc procul Antilochus vidit, Neleïa proles, </l>
             
            <l n="5.672">Ante aciem et primam volat ocyus impiger, ipsi </l>
             
            <l n="5.673">Atridae metuens; tum ne victoria Grajūm, </l>
             
            <l n="5.674">Omnis et in ventos fusus labor iret inanes. </l>
             
            <l n="5.675">Illi hastas inter sese pugnare parati </l>
             
            <l n="5.676">Contulerant, propius Menelaum constitit acer </l>
             
            <l n="5.677">Antilochus. quamvis animis, ac robore praestans, </l>
             
            <l n="5.678">Aeneas retro gressum tulit, ut sibi vidit </l>
             
            <l n="5.679">Uni instare anceps gemino certamen ab hoste. </l>
             
            <l n="5.680">Ergo strata solo fratrum duo corpora turbam <note type="numvers">680</note>
            </l>
             
            <l n="5.681">Ad Danaūm traxere viri, nigroque cruore </l>
             
            <l n="5.682">Foeda manus inter sociis posuere: relictae </l>
             
            <l n="5.683">Ipsi ambo redeunt rursum in certamina pugnae.</l>
             
            <l n="5.684">Paphlagonum heic gentis ductorem saevus, et ipsi</l>
             
            <l n="5.685">Par Marti, stantem in curru et per densa ruentem</l>
             
            <l n="5.686">Tela, Pylaemenea Atrides mactat Menelaus,</l>
             
            <l n="5.687">Extremum et fixa ad jugulum transverberat hasta.</l>
             
            <l n="5.688">Aurigae Antilochus saxo stridente Mydoni</l>
             
            <l n="5.689">Frangit Atymniadae cubitum, dum cautus ab hoste</l>
             
            <l n="5.690">Vertit equos. longe ad terram candentia pulchro <note type="numvers">690</note>
            </l>
             
            <l n="5.691">Fraena ebore huic manibus cecidere excussa cruentis.</l>
             
            <l n="5.692">Advolat Antilochus, stricto et cava tempora ferro</l>
             
            <l n="5.693">Trajicit. e curru moribundus volvitur ille</l>
             
            <l n="5.694">In caput, inque humeros, resupino et corpore spissa</l>
             
            <l n="5.695">Dulcem animam exhalans haesit defixus arena;</l>
             
            <l n="5.696">Donec equi impulsum straverunt pulvere in alto.</l>
             
            <l n="5.697">Quos celer arripuitque manu, tortoque flagello</l>
             
            <l n="5.698">Instans in medios Nelides egit Achivos. </l>
             
            <pb n="v-588"/>
            <l n="5.699">Conspicit hos longe densa inter milia saevus </l>
             
            <l n="5.700">Hector, et horrendum clamans volat ocyus. una <note type="numvers">700</note>
            </l>
             
            <l n="5.701">Trojugenum celerant vasto clamore phalanges; </l>
             
            <l n="5.702">Quos praeeunt magno Mavors, Bellonaque gressu. </l>
             
            <l n="5.703">Immanem pugnae gestat Bellona tumultum; </l>
             
            <l n="5.704">Ingentem gradiens dextra Mars concutit hastam; </l>
             
            <l n="5.705">Et nunc pone subit, nunc Hectora turbidus anteit.</l>
             
            <l n="5.706">Hunc ubi conspexit Diomedes tendere contra, </l>
             
            <l n="5.707">Palluit, atque omnes conterritus horruit artus. </l>
             
            <l n="5.708">Ut rudis ingentes campos, latamque virentum </l>
             
            <l n="5.709">Planitiem arvorum permensus forte viator, </l>
             
            <l n="5.710">Venit ubi ad ripam, violento gurgite magnus <note type="numvers">710</note>
            </l>
             
            <l n="5.711">In mare qua salsum ruit amnis: rauca frementem, </l>
             
            <l n="5.712">Albentemque videns late spumantibus undis, </l>
             
            <l n="5.713">Haeret inops animi subito; metuensque pericli, </l>
             
            <l n="5.714">Unde abiit, retro sua per vestigia fertur: </l>
             
            <l n="5.715">Sic retro gressum tulit heros; atque ita fatur:</l>
             
            <l n="5.716">O socii, qualis venit Hector! quam ferus hastam </l>
             
            <l n="5.717">Quassat! nec mirum; cui semper scilicet adstat </l>
             
            <l n="5.718">Divūm aliquis lateri fidus comes, et procul arcet </l>
             
            <l n="5.719">Praesens fata. viri mortalis nunc quoque Mavors </l>
             
            <l n="5.720">Atque os atque habitum simulans comitatur euntem. <note type="numvers">720</note>
            </l>
             
            <l n="5.721">Frontem ergo in Teucros conversi, cedite retro </l>
             
            <l n="5.722">Usque tamen; mentem cuiquam nec dira cupido </l>
             
            <l n="5.723">Incitet aeternos contra contendere divos.</l>
             
            <l n="5.724">Sic ait: at Trojana phalanx magis usque propinquat. </l>
             
            <l n="5.725">Tum geminos uno in curru per tela ruentes, </l>
             
            <l n="5.726">Anchialum telo, atque Menesthen dejicit Hector. </l>
             
            <l n="5.727">Quos ubi prostratos vidit Telamonius Ajax, </l>
             
            <l n="5.728">Procurritque furens, magnam et vi conjicit hastam </l>
             
            <l n="5.729">Et ferit Amphium Selagi prolem, alta colebat </l>
             
            <l n="5.730">Moenia qui Paesi; rerum nec copia deerat <note type="numvers">730</note>
            </l>
             
            <pb n="v-613"/>
            <l n="5.731">Omnis, et immensae complebant horrea messes:</l>
             
            <l n="5.732">Parca tamen miserum Trojana ad moenia duxit,</l>
             
            <l n="5.733">Auxilium regi Priamo, gnatisque ferentem.</l>
             
            <l n="5.734">Hunc hasta medium, teritur qua balteus alvo,</l>
             
            <l n="5.735">Aerata longe figit Telamonius heros,</l>
             
            <l n="5.736">Imaque vibranti transverberat ilia telo.</l>
             
            <l n="5.737">Corruit; arma super sonuerunt. advolat Ajax,</l>
             
            <l n="5.738">Armis ille virum cupiens spoliare jacentem.</l>
             
            <l n="5.739">At Trojana phalanx magnis clamoribus instans</l>
             
            <l n="5.740">Spicula torquet acuta, micantia: devia partim <note type="numvers">740</note>
            </l>
             
            <l n="5.741">In ventos abeunt, partim <sic>semptemplice</sic> pulsa</l>
             
            <l n="5.742">Dant sonitum clypeo ingentem. presso pede supra</l>
             
            <l n="5.743">Exanimum ille hastam recipit celer: haud tamen arma</l>
             
            <l n="5.744">Detrahere ex humeris potuit: sic undique telis</l>
             
            <l n="5.745">Obruitur, metuitque viros denso agmine soli</l>
             
            <l n="5.746">Instantes, longisque ruentes cominus hastis.</l>
             
            <l n="5.747">Hi magnum, validumque, recenti et caede superbum</l>
             
            <l n="5.748">Avertere: tulit pulsus vestigia retro.</l>
             
            <l n="5.749">Sic labor hos duri saeva inter praelia belli </l>
             
            <l n="5.750">Exercet. magnum interea cretum Hercule magno <note type="numvers">750</note>
            </l>
             
            <l n="5.751">Tlepolemum tristis dium in Sarpedona Parca </l>
             
            <l n="5.752">Impulit. adversis hi postquam ex agmine telis </l>
             
            <l n="5.753">Processere; nepos Jovis alter, filius alter, </l>
             
            <l n="5.754">Tlepolemus prior haec vesano pectore fatur.</l>
             
            <l n="5.755">Sarpedon Lyciae dux gentis, quid te opus inter </l>
             
            <l n="5.756">Arma virūm trepidare imbellem? nam, Jove qui te </l>
             
            <l n="5.757">Progenitum perhibent a summo, falsa loquuntur. </l>
             
            <l n="5.758">Deterior multo es nempe illis, quos Jove natos </l>
             
            <l n="5.759">Prisca virūm heroas non frustra credidit aetas. </l>
             
            <l n="5.760">Qualem fama refert Alciden, quo mihi nasci <note type="numvers">760</note>
            </l>
             
            <l n="5.761">Patre datum, fidentem animi, pectusque leoni </l>
             
            <l n="5.762">Intrepido assimilem; senis qui navibus olim </l>
             
            <pb n="v-640"/>
            <l n="5.763">Huc vectus, parvaque manu, fundo eruit urbem,</l>
             
            <l n="5.764">Vastavitque vias late, perjurus equorum</l>
             
            <l n="5.765">Laomedon armenta viro quod pacta negarat.</l>
             
            <l n="5.766">At tibi nec praesens animus, sub pectore quidquam</l>
             
            <l n="5.767">Nec verae virtutis inest, pereuntque phalanges</l>
             
            <l n="5.768">Nequidquam e Lycia ductae; nec te reor ullo</l>
             
            <l n="5.769">Pugnantem auxilio Teucris fore; non, tibi triplo,</l>
             
            <l n="5.770">Quam quod inest, majus si ad praelia robur inesset. <note type="numvers">770</note>
            </l>
             
            <l n="5.771">Nanque mea domitus dextra mittere sub Orcum. </l>
             
            <l n="5.772">Haec ille: at contra Sarpedon talibus infit: </l>
             
            <l n="5.773">Tlepoleme, ille urbem vertit, quam perdidit ipse </l>
             
            <l n="5.774">Laomedon, bene qui meritum vesanus acerbis </l>
             
            <l n="5.775">Increpuit dictis, nec equos dedit, orbe profectus </l>
             
            <l n="5.776">Longinquo in Phrygiam quos propter venerat heros. </l>
             
            <l n="5.777">At tibi nunc vulnusque a me, letumque paratum </l>
             
            <l n="5.778">Esse ajo. hoc domitus telo, magnam mihi laudem </l>
             
            <l n="5.779">Victori, ast animam tristi dabis ocyus Orco.</l>
             
            <l n="5.780">Haec ubi dicta, manu extollens contorsit uterque <note type="numvers">780</note>
            </l>
             
            <l n="5.781">Fraxineam totis connixus viribus hastam. </l>
             
            <l n="5.782">Hastae una ingenti fugiunt stridore per auras. </l>
             
            <l n="5.783">Sarpedon jugulo telum defigit in ipso, </l>
             
            <l n="5.784">Et mediam rumpit cervicem cuspide ahena. </l>
             
            <l n="5.785">Transfosso nox densa oculos nigra tegit umbra.</l>
             
            <l n="5.786">Tlepolemus laevum petiit femur. aerea cuspis </l>
             
            <l n="5.787">Acta intus duris infixa est ossibus: at rex </l>
             
            <l n="5.788">Caelicolum gnato mortem pater arcuit atram.</l>
             
            <l n="5.789">Haud mora, divinum e mediis Sarpedona telis </l>
             
            <l n="5.790">Sublatum manibus moerenti corde ferebant <note type="numvers">790</note>
            </l>
             
            <l n="5.791">Affusi circum socii. gravis hasta dolore </l>
             
            <l n="5.792">Immani miserum premit alto in vulnere fixa, </l>
             
            <l n="5.793">Dum trahitur; mentem cui nemo advertit, acutum </l>
             
            <l n="5.794">Ulli cura fuit nec telum evellere pendens</l>
             
            <pb n="v-665"/>
            <l n="5.795">A femore, instanti Grajūm subducere turbae</l>
             
            <l n="5.796">Dum properant regem trepidi, atque imponere curru.</l>
             
            <l n="5.797">Parte alia exanimem pubes Argiva ferebat</l>
             
            <l n="5.798">Tlepolemum. Haec fortis non longe vidit Ulysses,</l>
             
            <l n="5.799">Ac socium miserans immani exaestuat ira;</l>
             
            <l n="5.800">Anxius ac secum versat sub corde, secutus <note type="numvers">800</note>
            </l>
             
            <l n="5.801">Num Jovis altisoni prolem transverberet hasta,</l>
             
            <l n="5.802">Multa neci an Lyciae pubis det corpora. verum</l>
             
            <l n="5.803">Non erat in fatis olli Sarpedona leto</l>
             
            <l n="5.804">Sternere; et ipsa virum consultrix magna Minerva</l>
             
            <l n="5.805">Impulit in Lycias praesenti numine turmas.</l>
             
            <l n="5.806">Coeranon ergo neci dat, Alastoraque, Chromiumque,</l>
             
            <l n="5.807">Alcandrumque, Haliumque, Noëmonaque, Prytaninque,</l>
             
            <l n="5.808">Adderet his alios; at flammeus ingruit Hector,</l>
             
            <l n="5.809">Et, primam ante aciem procurrens aere coruscus,</l>
             
            <l n="5.810">Terruit adspectu Danaos, laetatus amici <note type="numvers">810</note>
            </l>
             
            <l n="5.811">Quem subito adventu Sarpedon talibus ultro</l>
             
            <l n="5.812">Compellat verbis, atque ore affatur anhelo: </l>
             
            <l n="5.813">Priamide, heic Danais praedam ne linque sodalem,</l>
             
            <l n="5.814">Sed fer opem, vestra raptum hosti linquat in urbe</l>
             
            <l n="5.815">Ut vita; in patriam quando jam fata reverti</l>
             
            <l n="5.816">Dura negant, reducem nec me vel filius infans,</l>
             
            <l n="5.817">Adspiciet, vel, quam liqui, carissima conjux. </l>
             
            <l n="5.818">Talia Sarpedon. contra nil Hector, at acer</l>
             
            <l n="5.819">Praeterit Argivamque ardens depellere pubem,</l>
             
            <l n="5.820">Eripere et multis aerata cuspide vitam. <note type="numvers">820</note>
            </l>
             
            <l n="5.821">Avectum longe socii Sarpedona, pulchra</l>
             
            <l n="5.822">Sub Jovis aegisoni fago posuere, vetusto</l>
             
            <l n="5.823">Acclinem trunco. telum cui fortis ahenum</l>
             
            <l n="5.824">E femore eduxit Pelagon, fidissimus omnes</l>
             
            <l n="5.825">Inter, qui regem comitati ad bella, sodales.</l>
             
            <l n="5.826">Illum omnis subito liquit calor, atraque circum </l>
             
            <pb n="v-696"/>
            <l n="5.827">Nox oculos fusa est <sic>laguenti</sic>: rursus at auras</l>
             
            <l n="5.828">Hausit suspiciens caelum, tenuemque trahentem</l>
             
            <l n="5.829">Aegre animam flatu Boreas frigente levavit. </l>
             
            <l n="5.830">Argivi Martem interea, saevumque timentes <note type="numvers">830</note>
            </l>
             
            <l n="5.831">Hectora, nec nigras ad naves versa pavore</l>
             
            <l n="5.832">Terga dabant, hosti nec cominus arma ferebant</l>
             
            <l n="5.833">Obvia: sed, postquam vulgatum est esse cruentum</l>
             
            <l n="5.834">Cum Teucris Martem, cedebant usque retrorsum. </l>
             
            <l n="5.835">Quem primum heic leto, postremum aut stravit Achivūm </l>
             
            <l n="5.836">Armipotens Mavors una, et Priameïus Hector? </l>
             
            <l n="5.837">Magnanimum atque parem superis Teuthranta, et Oresten, </l>
             
            <l n="5.838">Oenomaum, Oenopidenque Helenum, multoque nitentem </l>
             
            <l n="5.839">Late auro pictisque armis te, dives Oresbi; </l>
             
            <l n="5.840">Boeotum in medio qui pinguia rura colebas, <note type="numvers">840</note>
            </l>
             
            <l n="5.841">Semper Hylan habitans lympha Cephisside septus,</l>
             
            <l n="5.842">Hos ubi conspexit duro in certamine stratos </l>
             
            <l n="5.843">Juno, confestim sic est affata Minervam:</l>
             
            <l n="5.844">Pro dolor! altisoni Jovis inclyta filia; quorsum</l>
             
            <l n="5.845">Nostra ibunt promissa (olim nam diximus ambae</l>
             
            <l n="5.846">Atridae Menelao, altae post moenia Trojae</l>
             
            <l n="5.847">Versa solo ad patrias rediturum classe Mycenas)</l>
             
            <l n="5.848">Hoc dirum sinimus Martem si funera pacto</l>
             
            <l n="5.849">Miscere, ac saevo cessamus fraena furori</l>
             
            <l n="5.850">Injicere? armari tempus, pugnamque subire, <note type="numvers">850</note>
            </l>
             
            <l n="5.851">Et fortemque animum, validasque expromere vires. </l>
             
            <l n="5.852">Sic ait: at Pallas dictis non abnuit. Ergo</l>
             
            <l n="5.853">Ipsa sua festina manu Saturnia pulchris</l>
             
            <l n="5.854">Ornat equos phaleris multo fulgentibus auro.</l>
             
            <l n="5.855">Ast Hebe formosa rotas curru aptat, utrinque</l>
             
            <l n="5.856">Aeratos octo radios quibus excipit axis</l>
             
            <l n="5.857">Ferreus. auro ardet curvatum orbile superne</l>
             
            <l n="5.858">De solido, hoc flexo duplex amplectitur aere </l>
             
            <pb n="v-725"/>
            <l n="5.859">Lamina circum obiens, opus admirabile visu; </l>
             
            <l n="5.860">Modioli argento candent; radiata corusco <note type="numvers">860</note>
            </l>
             
            <l n="5.861">Argento, mollique auro fulgentia lora </l>
             
            <l n="5.862">Suspendunt sellam; flectit sese anulus orbe </l>
             
            <l n="5.863">Hanc circum gemino; temo hinc argenteus extra </l>
             
            <l n="5.864">Procurrit; cui summo Hebe festina jugumque </l>
             
            <l n="5.865">Auratum nectens, et vincla jugalia tandem. </l>
             
            <l n="5.866">Adjecit. curru tum Juno saeva frementes </l>
             
            <l n="5.867">Jungit equos, cupiens pugnae se inferre tumultu.</l>
             
            <l n="5.868">Parte alia Pallas magni stellata parentis </l>
             
            <l n="5.869">Tecta subit, peplumque solo deponit in aureo, </l>
             
            <l n="5.870">Ipsa sibi mira varians quem fecerat arte. <note type="numvers">870</note>
            </l>
             
            <l n="5.871">Tum Jovis, obscuro cogit qui nubila caelo, </l>
             
            <l n="5.872">Induitur tunicam, bellum ad lacrimabile sese </l>
             
            <l n="5.873">Diva parans, magnamque humeris ingentibus aptat </l>
             
            <l n="5.874">Aegida; quam circum pendentibus undique villis </l>
             
            <l n="5.875">Horrentem, furvis Terror circumvolat alis </l>
             
            <l n="5.876">Pallidus, et Rixae, Fremitusque, Iraeque, Minaeque. </l>
             
            <l n="5.877">Gorgonis in medio caput a cervice resectum </l>
             
            <l n="5.878">Monstrum horrendum, ingens, quo nullum saevius usquam </l>
             
            <l n="5.879">Portentum ostendit divūm pater, atque hominum rex. </l>
             
            <l n="5.880">Hinc galeam capiti auratam, cristaque comantem <note type="numvers">880</note>
            </l>
             
            <l n="5.881">Quadrifida imponit, quam centum ex urbibus unam </l>
             
            <l n="5.882">Structa acies densis nequeat perfringere telis. </l>
             
            <l n="5.883">Sic rutilum scandit currum dea: corripit hastam </l>
             
            <l n="5.884">Inde manu quassans ingentem, robore duro </l>
             
            <l n="5.885">Praevalidam, atque gravi nutantem pondere, magni </l>
             
            <l n="5.886">Magna Jovis qua gnata domat, sternitque virorum </l>
             
            <l n="5.887">Agmina, terribiles quoties exarsit in iras.</l>
             
            <l n="5.888">Jamque adeo celeres divūm regina flagello </l>
             
            <l n="5.889">Admonuit bijugos. caeli cui protinus ambae </l>
             
            <l n="5.890">Sponte sua patuere fores. his Jupiter Horas <note type="numvers">890</note>
            </l>
             
            <pb n="v-750"/>
            <l n="5.891">Praefecit, vigiles quae servant limina divūm; </l>
             
            <l n="5.892">Et referant, clauduntque polum densae objice nubis.</l>
             
            <l n="5.893">Hac iter ingressae currus egere volucres,</l>
             
            <l n="5.894">Atque Jovem nactae sunt alto in vertice Olympi,</l>
             
            <l n="5.895">Secretum a divis pacata mente sedentem.</l>
             
            <l n="5.896">Quem prope sistit equos tendens retinacula Juno,</l>
             
            <l n="5.897">Et regem blanda compellat voce, rogatque:</l>
             
            <l n="5.898">Rex divūm, atque pater, tam saeva, et tristia facta </l>
             
            <l n="5.899">Mente vides placida? nec diro irascere Marti, </l>
             
            <l n="5.900">Nil laesus miseros foede qui perdit Achivos, <note type="numvers">900</note>
            </l>
             
            <l n="5.901">Totque mala et tales absumit clade phalanges? </l>
             
            <l n="5.902">Me gravis interea cura, et dolor angit. Apollo, </l>
             
            <l n="5.903">Atque Venus placidique sedent, pascuntque cruenta </l>
             
            <l n="5.904">Caede oculos, postquam dementem in praelia verbis </l>
             
            <l n="5.905">Exacuere deum, qui nil jus, fasque veretur. </l>
             
            <l n="5.906">Hunc ego percussum si pugna excedere cogam, </l>
             
            <l n="5.907">Irascere, pater? Sic fata est regia Juno;</l>
             
            <l n="5.908">Sic contra caeli rector Saturnius alti: </l>
             
            <l n="5.909">En age, belligeram vesano immitte Minervam, </l>
             
            <l n="5.910">Quae solita est olli duros inferre dolores. <note type="numvers">910</note>
            </l>
             
            <l n="5.911">Jupiter haec. Juno paret, volucresque flagello </l>
             
            <l n="5.912">Urget equos: medias illi, mora nulla, per auras </l>
             
            <l n="5.913">Corripuere viam celeres, caelumque volabant</l>
             
            <l n="5.914">Astriferum, terramque inter. nam tantus equorum est</l>
             
            <l n="5.915">Alipedum saltus, vectant qui numina, quantus</l>
             
            <l n="5.916">Aëria e specula vastum est prospectus in aequor.</l>
             
            <l n="5.917">Verum ubi Trojugenum venere ad moenia, ripas</l>
             
            <l n="5.918">Et virides, jungunt amnes ubi pulchra fluentes</l>
             
            <l n="5.919">Hinc Simois, hinc arva rigaris foecunda Scamander;</l>
             
            <l n="5.920">Sistit equos Juno, curruque abjungit ab aureo, <note type="numvers">920</note>
            </l>
             
            <l n="5.921">Et densam abjunctis nebulam circum undique fundit.</l>
             
            <l n="5.922">Ambrosiam at Simois pingui e tellure virentem </l>
             
            <pb n="Homer-v-774"/>
            <l n="5.923">Submisit: laeto riserunt gramine campi.</l>
             
            <l n="5.924">Illae autem pavidis ambae incessere columbis</l>
             
            <l n="5.925">Assimiles; unaque leves Argiva petebant</l>
             
            <l n="5.926">Agmina laturae auxilium. dehinc tramite recto</l>
             
            <l n="5.927">Ut venere illuc, dium circa Diomedem</l>
             
            <l n="5.928">Stant ubi magnanimi comites, Mavortia pubes,</l>
             
            <l n="5.929">Viribus, atque animo similis praestante leonum,</l>
             
            <l n="5.930">Aprorum aut turmae per tela adversa ruentum. <note type="numvers">930</note>
            </l>
             
            <l n="5.931">Restitit, atque altum clamavit regia Juno,</l>
             
            <l n="5.932">Stentoris arguti simulans dea candida vocem</l>
             
            <l n="5.933">Indomitam; qui jussa ferens regalia praeco,</l>
             
            <l n="5.934">Quinquaginta viris par magna voce sonabat:</l>
             
            <l n="5.935">Non pudet, Argivi segnes, timidique, nec ulla </l>
             
            <l n="5.936">Re, praeter speciem, miri hostibus? inter Achilles </l>
             
            <l n="5.937">Praelia dum fortis versari dura solebat, </l>
             
            <l n="5.938">Dardanias extra portas procedere Troes </l>
             
            <l n="5.939">Nunquam ausi; pavido tremefacti corde timebant </l>
             
            <l n="5.940">Illius at patriis inclusi moenibus hastam. <note type="numvers">940</note>
            </l>
             
            <l n="5.941">Nunc īdem ad curvas pugnant procul urbe carinas.</l>
             
            <l n="5.942">Sic ait, ac verbis virtutem incendit amaris. </l>
             
            <l n="5.943">Tydiden magno festinans at cita gressu </l>
             
            <l n="5.944">Pallas adit. curru acclinis tum forte quierat </l>
             
            <l n="5.945">Bellator, vulnus relevans frigentibus auris, </l>
             
            <l n="5.946">Olli quod Lycius fatali Pandarus arcu </l>
             
            <l n="5.947">Intulerat. magno clypei nam pondere pressus </l>
             
            <l n="5.948">Ingentis, loro subter sudore fluebat, </l>
             
            <l n="5.949">Languebatque manum fessus. lorum ergo remorat </l>
             
            <l n="5.950">Attollens, nigrumque cruorem terserat heros. <note type="numvers">950</note>
            </l>
             
            <l n="5.951">Cum propior curru dea constitit, ac juga dextra </l>
             
            <l n="5.952">Curva tenens, regem his affata est vocibus ultro:</l>
             
            <l n="5.953">Haud similem Tydeus genuit sibi robore prolem, </l>
             
            <l n="5.954">Atque animis; Tydeus, parvo qui corpore, at armis</l>
             
            <pb n="v-801"/>
            <l n="5.955">Acer erat; pugnae cupidum vel cum ipsa vetarem</l>
             
            <l n="5.956">Pugnare, ac saevo fraenum laxare furori:</l>
             
            <l n="5.957">Cum solus turba comitum sejunctus ab omni</l>
             
            <l n="5.958">Thebanos inter proceres sese intulit ultro</l>
             
            <l n="5.959">Legatus. tunc ipsa virum, conviva sederet</l>
             
            <l n="5.960">Ut placidus, monui: verum ille interritus, audax, <note type="numvers">960</note>
            </l>
             
            <l n="5.961">Ut prius, indomitusque animi, pubemque vocabat</l>
             
            <l n="5.962">Cadmeam irritans cuncta in certamina, et omnes,</l>
             
            <l n="5.963">Nixus ope usque mea, leviter vincebat. adesse</l>
             
            <l n="5.964">Nunc, tibi ego non cesso eadem, praesensque tueri</l>
             
            <l n="5.965">Pugnantem, adversos et contra impellere Teucros:</l>
             
            <l n="5.966">Sed tibi vel defessa labant jam membra labore,</l>
             
            <l n="5.967">Corda vel ignavus cepit pavor. haud ego cretum</l>
             
            <l n="5.968">Te reor Oenidae generoso e sanguine Tydei.</l>
             
            <l n="5.969">Haec ait: haec contra retulit Tydeïa proles. </l>
             
            <l n="5.970">Nosco equidem te, nata Jovis; cui vera fatebor <note type="numvers">970</note>
            </l>
             
            <l n="5.971">Nil celans. ullus nec me pavor, ulla laborum </l>
             
            <l n="5.972">Toedia nec retinent: memini at tua jussa; vetabas </l>
             
            <l n="5.973">Quae me aliis pugnare deis, unamque jubebas </l>
             
            <l n="5.974">Cyprin, si veniens foret obvia, figere ferro. </l>
             
            <l n="5.975">Ergo pedem huc cedens retuli, sociosque retrorsum </l>
             
            <l n="5.976">Cedentes cogi huc jussi: namque arma ferentem </l>
             
            <l n="5.977">Agnovi, et Teucros hortantem ad praelia Martem.</l>
             
            <l n="5.978">Huic dea: Tydide, nemo quo carior unus </l>
             
            <l n="5.979">Est mihi, nec Martem, nec tu quemcunque Deorum </l>
             
            <l n="5.980">De numero metue oblatum. talis tibi diva <note type="numvers">980</note>
            </l>
             
            <l n="5.981">Auxilio praesens adsum. nunc mitte frementes </l>
             
            <l n="5.982">Primum, age, jam bijugos in Martem, et cominus hasta </l>
             
            <l n="5.983">Transadige insanumque, malumque, levemque, vicissim </l>
             
            <l n="5.984">Nunc has nunc illas gaudentem et linquere partes. </l>
             
            <l n="5.985">Qui mihi pollicitus, Junonique, arma sequentem </l>
             
            <l n="5.986">Argiva exitia Teucris fore, dicta, fidemque </l>
             
            <pb n="v-839"/>
            <l n="5.987">Oblitus Teucros inter nunc pugnat, et hastam</l>
             
            <l n="5.988">Argivas contra gaudet quassare phalanges. </l>
             
            <l n="5.989">Sic ait; ac Sthenelum curru detraxit ab alto</l>
             
            <l n="5.990">Ipsa manu. cessit longe conterritus heros: <note type="numvers">990</note>
            </l>
             
            <l n="5.991">Illa rotas magnum scandit juxta Diomedem,</l>
             
            <l n="5.992">Ira incensa; gravi sub pondere faginus axis</l>
             
            <l n="5.993">Ingemuit; saevamque deam, fortemque ferebat</l>
             
            <l n="5.994">Quippe virum. manibus Pallas longumque flagellum,</l>
             
            <l n="5.995">Loraque corripuit, Martique adversa frementes</l>
             
            <l n="5.996">Impulit alipedes. Mavors tellure jacentem</l>
             
            <l n="5.997">Laetus Ochesiaden Periphanta ingentibus armis</l>
             
            <l n="5.998">Ingentem spolians nudabat. maximus inter</l>
             
            <l n="5.999">Hic fuit Aetolos, multo et fortissimus omnes.</l>
             
            <l n="5.1000">Quem Mars caede madens nudabat: Pallas at Orci <note type="numvers">1000</note>
            </l>
             
            <l n="5.1001">Induerat galeam, Mavors ne cernere posset</l>
             
            <l n="5.1002">Tendentem contra, vultuque agnoscere divam.</l>
             
            <l n="5.1003">Unum ergo agnovit Diomedem; ac protinus illic,</l>
             
            <l n="5.1004">Stravit ubi exanimum, linquens Periphanta jacentem</l>
             
            <l n="5.1005">Argivum torvo in regem volat efferus ore.</l>
             
            <l n="5.1006">Jamque adeo teli ad jactum venere. reducta</l>
             
            <l n="5.1007">Mars prior aeratam dextra jacit arduus hastam,</l>
             
            <l n="5.1008">Direxitque jugum supra, et fluitantia lora,</l>
             
            <l n="5.1009">Ille virum certae properans demittere morti.</l>
             
            <l n="5.1010">Excepit dextra venientem Pallas, et alto <note type="numvers">1010</note>
            </l>
             
            <l n="5.1011">A curru longe in ventos avertit inanes. </l>
             
            <l n="5.1012">Tum citus ingenti Diomedes irruit hasta, </l>
             
            <l n="5.1013">Ipsa sua firmans quam Pallas in ilia fixit. </l>
             
            <l n="5.1014">Ima manu, teritur subter qua balteus alvo. </l>
             
            <l n="5.1015">Hac heros altum rupta cute vulnus adegit </l>
             
            <l n="5.1016">Inde manu telum retrahit. Mars saucius alto </l>
             
            <l n="5.1017">Clamorem horrendum rupit de pectore, quantum </l>
             
            <l n="5.1018">Dena virūm, cum prima ruunt in praelia quondam</l>
             
            <pb n="v-860"/>
            <l n="5.1019">Clamorem campis dant milia. terruit omnes</l>
             
            <l n="5.1020">Vox Danaos horrenda, et Troas: contremuere <note type="numvers">1020</note>
            </l>
             
            <l n="5.1021">Late belligerae, perculso corde, phalanges.</l>
             
            <l n="5.1022">Aestivus ceu cum vento spirante sub auras</l>
             
            <l n="5.1023">It vapor obscura densus caligine; dirum</l>
             
            <l n="5.1024">Sic densa in nebula se caelo attollere Martem,</l>
             
            <l n="5.1025">Cedentem ex oculis, vidit Tydeïus heros. </l>
             
            <l n="5.1026">Ille, ubi se primum tecta in stellantis Olympi</l>
             
            <l n="5.1027">Intulit, atque Jovem propter consedit, acerbum</l>
             
            <l n="5.1028">Nudavit moerens vulnus, corpusque cruore</l>
             
            <l n="5.1029">Ostendit largo perfusum, ac talibus infit: </l>
             
            <l n="5.1030">Jupiter haec lentus cernis facta effera, divos <note type="numvers">1030</note>
            </l>
             
            <l n="5.1031">Et pateris pugnare animis discordibus, et nil</l>
             
            <l n="5.1032">Non perferre mali parva pro gente virorum?</l>
             
            <l n="5.1033">Te propter gliscunt haec praelia; tu caput omnis</l>
             
            <l n="5.1034">Es noxae. tibi nam genita est demensque, nocensque</l>
             
            <l n="5.1035">Filia, quae sceleris nihil impia linquit inausum.</l>
             
            <l n="5.1036">Quippe alii tibi dī, colimus qui lucida cunque</l>
             
            <l n="5.1037">Tecta poli, taciti paremus jussa verentes;</l>
             
            <l n="5.1038">Hanc unam haud unquam facto, dictove coërces;</l>
             
            <l n="5.1039">Sed natae indulges placida pater omnia mente.</l>
             
            <l n="5.1040">Quae nunc Tydiden vesano corde superbum <note type="numvers">1040</note>
            </l>
             
            <l n="5.1041">Impulit, inque deos jussit pugnare furentem.</l>
             
            <l n="5.1042">Ille manum Veneri percussit cominus hasta;</l>
             
            <l n="5.1043">Ille idem insiluit me contra turbidus: et nunc</l>
             
            <l n="5.1044">Me fuga ni celerem servasset, nempe jacerem</l>
             
            <l n="5.1045">Multa gemens inter confusae stragis acervos,</l>
             
            <l n="5.1046">Languerem aut penitus duro contusus ab aere. </l>
             
            <l n="5.1047">Talia dicentem divūm rex torvus acerbis</l>
             
            <l n="5.1048">Increpuit dictis: Ne longa obtunde querela</l>
             
            <l n="5.1049">Me, levis, et nulli fide unquam. quotquot Olympum</l>
             
            <l n="5.1050">Concelebrant, nemo est mihi nam te invisior uno <note type="numvers">1050</note>
            </l>
             
            <pb n="v-890"/>
            <l n="5.1051">Inter caelicolas, cui semper tristia cordi</l>
             
            <l n="5.1052">Jurgia sunt, rixaeque, iraeque, cruentaque bella,</l>
             
            <l n="5.1053">Ingenium qui matris habes immane, superbum,</l>
             
            <l n="5.1054">Indomitum; saevis quam saepe incessere verbis</l>
             
            <l n="5.1055">Cogor, siqua animi duram vim denique frangam.</l>
             
            <l n="5.1056">Illius hortatus reor, atque exempla secutum,</l>
             
            <l n="5.1057">Istaec dura pati. Sedenim te ferre dolores</l>
             
            <l n="5.1058">Amplius haud patiar tantos, nam semine cretus</l>
             
            <l n="5.1059">Nostro es, teque mihi peperit Saturnia. quisquam</l>
             
            <l n="5.1060">Ast alius divūm caelestia tecta colentum <note type="numvers">1060</note>
            </l>
             
            <l n="5.1061">Esset si genitor tam saevo, tamque protervo,</l>
             
            <l n="5.1062">Infra Titanas caeca sub nocte jaceres. </l>
             
            <l n="5.1063">Sic ait, accitumque jubet, mora nulla, mederi</l>
             
            <l n="5.1064">Paeona. qui leni vulnus medicamine fovit,</l>
             
            <l n="5.1065">Sanavitque artus, nec morti obnoxia membra</l>
             
            <l n="5.1066">Tam facile, tepidi quam lactis candidus humor</l>
             
            <l n="5.1067">Concrescit, miscet cui densa coagula pastor.</l>
             
            <l n="5.1068">Pulvere dehinc foedo sordentem, atroque cruore</l>
             
            <l n="5.1069">Abluit, ac pulchris dea vestibus induit Hebe.</l>
             
            <l n="5.1070">Ille patri multo gaudens assedit honore. <note type="numvers">1070</note>
            </l>
             
            <l n="5.1071">Interea magni ad sedes rediere Tonantis </l>
             
            <l n="5.1072">Juno Argiva, potens et belli caesia Pallas, </l>
             
            <l n="5.1073">Saevum ubi vesana Mavortem ab caede remorunt.</l>
             
            <pb n="v-909"/>
         </div>
         <div type="poesis-liber" met="hexameter" n="06">
            <head>HOMERI ILIADOS LIBER SEXTUS. </head>
            <l n="6.1">Ut primum divi pugna excessere, phalanges</l>
             
            <l n="6.2">Et sibi sunt solae Danaum, Troumque relictae;</l>
             
            <l n="6.3">Direxere hastas in mutua vulnera densae</l>
             
            <l n="6.4">Hinc atque hinc acies, rapidum propter Simoënta </l>
             
            <l n="6.5">Congressae, ac liquidi propter vada sacra Scamandri.</l>
             
            <l n="6.6">Primus ibi, Danaūm columen, Telamonius Ajax </l>
             
            <l n="6.7">Perrupitque globum juvenum, sociisque salutem, </l>
             
            <l n="6.8">Attulit. Eussoro genitum nam perculit hasta </l>
             
            <l n="6.9">Magnanimum veniens Achamantem, Thracia nullum </l>
             
            <l n="6.10">Cui misit virtute parem, nec fortibus armis. <note type="numvers">10</note>
            </l>
             
            <l n="6.11">Huic conum insignis, cristaque comantis equina </l>
             
            <l n="6.12">Percussit galeae, frontem perrupit, et ossa </l>
             
            <l n="6.13">Aerea pervasit cuspis. caput horrida supra </l>
             
            <l n="6.14">Ingruit, atque oculos multa nox obruit umbra</l>
             
            <l n="6.15">Axylon leto stravit Tydeïus heros </l>
             
            <l n="6.16">Teuthraniden, coluit celsam qui dives Arisbam; </l>
             
            <l n="6.17">Dives opum, largusque idem. namque ampla tenebat </l>
             
            <l n="6.18">Tecta viam propter, multos ubi commodus hospes,</l>
             
            <l n="6.19">Excepitque domo, mensaque accepit opima. </l>
             
            <l n="6.20">Nullus at <sic>accurens</sic> potuit depellere pestem <note type="numvers">20</note>
            </l>
             
            <l n="6.21">Hospitibus de tot misero. Diomedis ab hasta </l>
             
            <l n="6.22">Ipse simul, simul atque Calesius; ibat eodem </l>
             
            <l n="6.23">Qui famulus curru, ac bijugos auriga regebat </l>
             
            <l n="6.24">Fidus equos; nigras Orci subiere tenebras.</l>
             
            <l n="6.25">Dejicit Euryalus Dresumque, et Opheltion: inde </l>
             
            <l n="6.26">Aesepum petit una et Pedason; edidit ambos</l>
             
            <pb n="v-21"/>
            <l n="6.27">Nais Abarbaree quos claro Bucolioni,</l>
             
            <l n="6.28">Laomedontiadas natu qui maximus inter</l>
             
            <l n="6.29">Furtivo est partu sub luminis editus oras.</l>
             
            <l n="6.30">Hunc, dum pastor oves servabat, Nais amavit <note type="numvers">30</note>
            </l>
             
            <l n="6.31">Et dea mortali prolem est enixa gemellam.</l>
             
            <l n="6.32">Mecisteïades morti demisit utrumque,</l>
             
            <l n="6.33">Praestantes forma juvenes, atque exsuit armis.</l>
             
            <l n="6.34">Trajicit Astyalum bello durus Polypoetes,</l>
             
            <l n="6.35">Pidyten, terra missum Percoside, Ulysses.</l>
             
            <l n="6.36">Fudit humi Teucer figens Aretaona dium;</l>
             
            <l n="6.37">Ablerum Antilochus telo fulgente peremit</l>
             
            <l n="6.38">Nestorides; Elatum late regnans Agamemnon.</l>
             
            <l n="6.39">Pedason hic liquidum altam ad Satnioënta colebat.</l>
             
            <l n="6.40">At Phylacum stravit fugientem Leïtus heros. <note type="numvers">40</note>
            </l>
             
            <l n="6.41">Eurypyli cecidit stridente Melanthius hasta.</l>
             
            <l n="6.42">Adrestum cepit vivum fortis Menelaus.</l>
             
            <l n="6.43">Hunc consternati bijuges, temone myricae</l>
             
            <l n="6.44">Impacto ad ramum, curru effudere superbo;</l>
             
            <l n="6.45">Atque fugam pavidi ad muros, quo versa ruebant</l>
             
            <l n="6.46">Agmina, corripuere. rotam delapsus ad ipsam</l>
             
            <l n="6.47">Pronus humi jacuit camporum pulvere in atro.</l>
             
            <l n="6.48">Quem super Atrides Menelaus, turbidus hastam</l>
             
            <l n="6.49">Ingentem quatiens dextra, stetit: ille, supinis</l>
             
            <l n="6.50">Genua tenens manibus, supplex haec ore profatur: <note type="numvers">50</note>
            </l>
             
            <l n="6.51">Hoc, Atrida, caput serva: non parva sequentur</l>
             
            <l n="6.52">Praemia servantem. patriis mihi multa supellex</l>
             
            <l n="6.53">In domibus congesta jacet. genus omne metalli,</l>
             
            <l n="6.54">Aesque, aurumque, et opus ferri omne: hinc plurima dona,</l>
             
            <l n="6.55">Queis redimar, mittet genitor, si norit Achaeas</l>
             
            <l n="6.56">Me vivum ad naves inimica in gente morari. </l>
             
            <l n="6.57">Haec fatur supplex. Atriden flectere sermo </l>
             
            <l n="6.58">Coeperat; et captum, famulo jam jamque parabat</l>
             
            <pb n="v-63"/>
            <l n="6.59">Tradere ducendum ad naves: at fervidus ira </l>
             
            <l n="6.60">Accurrit, fratremque Agamemnon torvus acerbis <note type="numvers">60</note>
            </l>
             
            <l n="6.61">Increpuit dictis: Trojanis parcere, vecors, </l>
             
            <l n="6.62">Non piget? egregie de te, Menelaë, tuaque </l>
             
            <l n="6.63">Nempe domo meruere illi. quos mergier Orco </l>
             
            <l n="6.64">Opto equidem cunctos, nostris et triste subire </l>
             
            <l n="6.65">Exitium manibus; nec letum evadere quenquam </l>
             
            <l n="6.66">Vel puerum, gravida mater quem gestat in alvo: </l>
             
            <l n="6.67">Sed patriis deleri una cum moenibus omnes, </l>
             
            <l n="6.68">Infletos, vitaque, et mortis honore carentes.</l>
             
            <l n="6.69">Talibus increpitat meritum; fratrisque sub alto </l>
             
            <l n="6.70">Corde ciet stimulis tristes haud mollibus iras. <note type="numvers">70</note>
            </l>
             
            <l n="6.71">Ergo manu flentem nequidquam, et multa precantem </l>
             
            <l n="6.72">Reppulit a genibus. cui figit in ilia ferrum </l>
             
            <l n="6.73">Protinus ima furens Agamemnon; atque, jacentis </l>
             
            <l n="6.74">Imposito pectus pede calcans, extrahit hastam.</l>
             
            <l n="6.75">Nestor at Argivos clamans hortatur in arma: </l>
             
            <l n="6.76">O socii heroes Danai, Mavortia pubes, </l>
             
            <l n="6.77">Exsuvias nequis cupida nunc mente jacentum </l>
             
            <l n="6.78">Pone legat, redeat spoliis ut dives opimis. </l>
             
            <l n="6.79">Caedi alacres instate: virūm dehinc strata licebit </l>
             
            <l n="6.80">Corpora per campos nullo spoliare periclo, <note type="numvers">80</note>
            </l>
             
            <l n="6.81">Laeta dabit vacuum postquam victoria tempus. </l>
             
            <l n="6.82">His animos dictis in praelia concitat heros.</l>
             
            <l n="6.83">
               <corr>Tunc</corr> adeo Troës domiti sub Marte Pelasgo </l>
             
            <l n="6.84">Agminibus versis muros, ac tuta subissent </l>
             
            <l n="6.85">Moenia: verum adstans, Troum longe optimus augur, </l>
             
            <l n="6.86">Priamides Helenus, sic voce affatus amica est </l>
             
            <l n="6.87">Hectoraque, Aeneanque: Aenea, atque Hector, (utrique </l>
             
            <l n="6.88">Nam labor incumbit primus Troumque phalanges, </l>
             
            <l n="6.89">Et Lycios ductare; ambo quod vincitis omnes </l>
             
            <l n="6.90">Consilioque, manuque) istic consistite, versam <note type="numvers">90</note>
            </l>
             
            <pb n="Homer-v-80"/>
            <l n="6.91">Et retinete aciem, celeri circum omnia cursu</l>
             
            <l n="6.92">Lustrantes. cohibete viros, turbamque ruentem,</l>
             
            <l n="6.93">Ante fugax portis quam se inserat; et cadat ipsis</l>
             
            <l n="6.94">Uxorum in manibus, risusque fit hostibus ingens.</l>
             
            <l n="6.95">Inde, ubi jam vestra firmatae voce phalanges</l>
             
            <l n="6.96">Constiterint, nos heic, quando est pugnare necesse,</l>
             
            <l n="6.97">Qualescunque gravem contra pugnabimus hostem.</l>
             
            <l n="6.98">Tu citus interea plantis pernicibus urbem,</l>
             
            <l n="6.99">Hector, adi; et nostrae dic matri: Palladis aedem</l>
             
            <l n="6.100">Se ferat ad celsam, summae quae praesidet arci, <note type="numvers">100</note>
            </l>
             
            <l n="6.101">Atque fores templi pandat, peplumque repostis</l>
             
            <l n="6.102">Eximium ipsa legens de vestibus, et sibi carum</l>
             
            <l n="6.103">Prae cunctis, thalamo quotquot servantur in alto;</l>
             
            <l n="6.104">Collocet in genibus divae, atque ingentia sacra</l>
             
            <l n="6.105">Spondeat, intacta bis sex cervice juvencas:</l>
             
            <l n="6.106">Si Troas miserata, urbi dea magna supremam,</l>
             
            <l n="6.107">Conjugibusque velit, gnatisque avertere pestem:</l>
             
            <l n="6.108">Si dirum Iliacis Tydiden arceat ipsa</l>
             
            <l n="6.109">Moenibus; immani miscet qui tristia dextra</l>
             
            <l n="6.110">Funera, bellator nullo non major Achivūm. <note type="numvers">110</note>
            </l>
             
            <l n="6.111">Nec tanto terrore unquam nos perculit ipse</l>
             
            <l n="6.112">Aeacides diva, ut perhibent, Nereïde natus.</l>
             
            <l n="6.113">Quippe furit sine more atrox, per bella ruenti</l>
             
            <l n="6.114">Nec potis est valido par quisquam obsistere nisu. </l>
             
            <l n="6.115">Haec Helenus: fratri paret bonus Hector, et alto</l>
             
            <l n="6.116">Confestim curru, cinctus fulgentibus armis,</l>
             
            <l n="6.117">Desilit; ac, longo praefixa hastilia ferro</l>
             
            <l n="6.118">Bina manu magna quassans, interritus omnes</l>
             
            <l n="6.119">Fert se per cuneos celeri pede, vimque suorum</l>
             
            <l n="6.120">Suscitat, atque animis cunctos audacibus implet. <note type="numvers">120</note>
            </l>
             
            <l n="6.121">Continuo exarsit pugna ingens: agmina Troës</l>
             
            <l n="6.122">Convertere, pedem Grajūm conterrita pubes</l>
             
            <pb n="v-107"/>
            <l n="6.123">At retulit caedi parcens. stellantis Olympi</l>
             
            <l n="6.124">Astrifera de sede aliquem venisse putabant</l>
             
            <l n="6.125">Nanque deum auxilio Teucris, videre fugaces</l>
             
            <l n="6.126">Densari ut subito conversa in praelia fronte.</l>
             
            <l n="6.127">Quos Hector clamans verbis hortatur amicis: </l>
             
            <l n="6.128">Magnanimi Troës, sociique ad bella remotis</l>
             
            <l n="6.129">Urbibus exciti, validas nunc promite vires;</l>
             
            <l n="6.130">Nunc animos acres tantisper, dum citus urbem <note type="numvers">130</note>
            </l>
             
            <l n="6.131">Ipse adeo, atque senes jubeo, matresque, nurusque,</l>
             
            <l n="6.132">Suppliciter divūm pacem, veniamque precari,</l>
             
            <l n="6.133">Ac tristes votis iras avertere Sacris. </l>
             
            <l n="6.134">Sic ait, atque gradu magno se proripit heros. </l>
             
            <l n="6.135">Cui summo densae nutabant vertice cristae, </l>
             
            <l n="6.136">Amplexumque oras clypei, pulsabat eunti </l>
             
            <l n="6.137">Cervicem ac talos taurino e tergore lorum.</l>
             
            <l n="6.138">Tum genus Hippolochi Glaucus, Mavortia Tydei </l>
             
            <l n="6.139">Et proles, magnus Diomedes, inter utramque </l>
             
            <l n="6.140">Procurrere aciem cupidi decernere ferro. <note type="numvers">140</note>
            </l>
             
            <l n="6.141">Jam prope constiterant, animisque, armisque parati; </l>
             
            <l n="6.142">Cum prior haec forti Diomedes pectore fatur.</l>
             
            <l n="6.143">Nam quis tu, juvenum confidentissime? vidi </l>
             
            <l n="6.144">Quem nunquam belli pulchro in certamine, cunctos </l>
             
            <l n="6.145">Nunc virtute praeis; de tot cui milibus uni </l>
             
            <l n="6.146">Exspectare meam firmum cor sustinet hastam. </l>
             
            <l n="6.147">Sed telis quicunque meis venit obvius, illum </l>
             
            <l n="6.148">Nae miseri haud fausta genuerunt luce parentes. </l>
             
            <l n="6.149">Quod si forte aliquis caelesti sede relicta </l>
             
            <l n="6.150">Venisti huc divūm, ne me, ne coge profecto <note type="numvers">150</note>
            </l>
             
            <l n="6.151">Mortalem superos violare, ac figere ferro. </l>
             
            <l n="6.152">Quippe Dryanteo (ut perhibent) non longa Lycurgo </l>
             
            <l n="6.153">Vita fuit, sueto cum dīs immane beatis </l>
             
            <l n="6.154">Exercere odium. lymphata mente furentis</l>
             
            <pb n="v-132"/>
            <l n="6.155">Nutrices Bacchi nactus qui vertice Nysae</l>
             
            <l n="6.156">In sacro, voce increpuit; stimuloque secutus</l>
             
            <l n="6.157">Caedebat pavidas. thyrsos trepidis simul omnes</l>
             
            <l n="6.158">Projecere solo e manibus; Bacchusque, fugatus</l>
             
            <l n="6.159">Ipse etiam, pontum subiit: Thetis alma sub undis</l>
             
            <l n="6.160">Excepit gremio pavitantem, ac saeva timentem <note type="numvers">160</note>
            </l>
             
            <l n="6.161">Dicta viri. contra quem numina sancta deorum</l>
             
            <l n="6.162">Exarsere ira: nec Solis lumina sontem</l>
             
            <l n="6.163">Clara frui longum sivit Saturnius; ipsam</l>
             
            <l n="6.164">Nec longo infelix produxit tempore vitam,</l>
             
            <l n="6.165">Invisus cunctis tanto pro crimine divis.</l>
             
            <l n="6.166">Hujus ego exemplo superos incessere nolim.</l>
             
            <l n="6.167">Sin magis es numero ex hominum, qui munera terrae</l>
             
            <l n="6.168">Vescimur; huc accede, mea ut confossus ab hasta</l>
             
            <l n="6.169">Mortalis metam contingas ocyus aevi.</l>
             
            <l n="6.170">Talia Tydides; contra cui talia Glaucus: <note type="numvers">170</note>
            </l>
             
            <l n="6.171">Magnanimi proles Tydei bello inclyta, nostrum </l>
             
            <l n="6.172">Quid genus exquiris? mortalibus esse caducum </l>
             
            <l n="6.173">Scis genus, ut foliis. autumni haec frigore primo </l>
             
            <l n="6.174">Ventus fundit humi; pubescit germine silva </l>
             
            <l n="6.175">Deinde recens alio, cum ver caput extulit arvis. </l>
             
            <l n="6.176">Sic hominum genus, hoc oritur, lapsum interit illud. </l>
             
            <l n="6.177">Sed tibi si cordi tamen est cognoscere nostram, </l>
             
            <l n="6.178">Clara cluet multis quae vulgo cognita, gentem. </l>
             
            <l n="6.179">Est procul Argivis in finibus inclyta fama </l>
             
            <l n="6.180">Urbs, Ephyra. heic habuit sedem olim Sisyphus, omnes <note type="numvers">180</note>
            </l>
             
            <l n="6.181">Vafra mortales qui longe mente praeibat. </l>
             
            <l n="6.182">Sisyphus Aeolides, Glaucus quo traditur esse </l>
             
            <l n="6.183">Editus, at Glauco clarus dehinc Bellerophontes. </l>
             
            <l n="6.184">Huic rarum superi formae decus, inque decoris </l>
             
            <l n="6.185">Artubus eximium robur tribuere: sed ingens </l>
             
            <l n="6.186">Exitium insonti struxit, pepulitque paterna </l>
             
            <pb n="v-158"/>
            <l n="6.187">Urbe virum Proetus, multo qui maximus inter</l>
             
            <l n="6.188">Argivos opibus florebat; Jupiter altus</l>
             
            <l n="6.189">Subdidit egregium juvenem cui sceptra gerenti.</l>
             
            <l n="6.190">Arsit enim Proeti conjux Antea, pudicum <note type="numvers">190</note>
            </l>
             
            <l n="6.191">Blandis sollicitans precibus mala Bellerophonten.</l>
             
            <l n="6.192">Nec tamen evaluit constantis vincere mentis</l>
             
            <l n="6.193">Propositum, rectoque animi pervertere sensus.</l>
             
            <l n="6.194">Ergo regem adiit mendax, ac talia fatur:</l>
             
            <l n="6.195">Aut morere, infelix, aut morti Bellerophonten,</l>
             
            <l n="6.196">Ut meruit, demitte, tuos violare nefando</l>
             
            <l n="6.197">Crimine conatum thalamos, inferre pudori</l>
             
            <l n="6.198">Atque meo labem. Fallaci has ore querelas</l>
             
            <l n="6.199">Saeva dedit mulier: subita rex credulus ira</l>
             
            <l n="6.200">Intumuit: sedenim juvenem demittere leto <note type="numvers">200</note>
            </l>
             
            <l n="6.201">Haud voluit, veritus divos, ac foedera sancta</l>
             
            <l n="6.202">Hospitii; at Lyciae longinquas misit ad oras,</l>
             
            <l n="6.203">Inscriptasque notis letalibus, atque plicatas</l>
             
            <l n="6.204">Ferre dedit tabulas, soceroque ostendere jussit;</l>
             
            <l n="6.205">Indicio ipse suo miseranda ut morte periret.</l>
             
            <l n="6.206">Hic postquam in Lyciam, Xantique ad flumina venit</l>
             
            <l n="6.207">Non sine dīs, juvenem rex multo excepit honore,</l>
             
            <l n="6.208">Hospitis adventu laetus; taurosque novenis</l>
             
            <l n="6.209">Ille novem mactans patrum de more diebus</l>
             
            <l n="6.210">Instituitque dapes, divūmque adolevit honores. <note type="numvers">210</note>
            </l>
             
            <l n="6.211">Inde ubi dena diem mortalibus extulit almum</l>
             
            <l n="6.212">Exoriens Aurora, notas et signa poposcit</l>
             
            <l n="6.213">Ostendi, Proeto ab genero quaecunque ferebat.</l>
             
            <l n="6.214">Quae postquam agnovit, saevisque inclusa tabellis</l>
             
            <l n="6.215">Perlegit mandata oculis; mora nulla, profectum</l>
             
            <l n="6.216">Indomitam jussit prosternere morte Chimaeram,</l>
             
            <l n="6.217">Monstrum horrendum, informe, atrox, nec semine cretum</l>
             
            <l n="6.218">Mortali. ante leo, postremo corpore serpens</l>
             
            <pb n="v-181"/>
            <l n="6.219">Squameus, in medio capra ingens, ore vomebat</l>
             
            <l n="6.220">Caeruleam vasto flammam. crudele peremit <note type="numvers">220</note>
            </l>
             
            <l n="6.221">Ille tamen monstrum, divūm non vana secutus</l>
             
            <l n="6.222">Auguria. hinc Solymūm genti (nec durior ulla</l>
             
            <l n="6.223">Usquam pugna fuit) regis jussu intulit arma.</l>
             
            <l n="6.224">Fudit Amazonium post haec interritus agmen.</l>
             
            <l n="6.225">Huic aliam struxit rex fraudem. nanque rediret</l>
             
            <l n="6.226">Cum bello victor, Lyciae fortissima pubis</l>
             
            <l n="6.227">Corpora delegit, mediumque obsidere furto</l>
             
            <l n="6.228">Jussit iter. quorum rediit pars nulla; sed omnes</l>
             
            <l n="6.229">Liquit humi exanimos invictus Bellerophontes. </l>
             
            <l n="6.230">Ergo ubi progenitum caelesti semine tandem <note type="numvers">230</note>
            </l>
             
            <l n="6.231">Comperit, ingenti reducem complexus amore</l>
             
            <l n="6.232">Detinuit, thalamo gnatae dignatus et ultro est,</l>
             
            <l n="6.233">Dimidium et regni genero concessit honorem.</l>
             
            <l n="6.234">Cui simul et Lycii partem praedivitis agri</l>
             
            <l n="6.235">Eximiam dederunt, hortos, pomaria, silvas,</l>
             
            <l n="6.236">Arvorum et gleba felices ubere tractus.</l>
             
            <l n="6.237">Ternam olli prolem regalis nupta creavit,</l>
             
            <l n="6.238">Isandrum, Hippolochum, formosam Laodamiam.</l>
             
            <l n="6.239">Laodamia Jovi magno placuitque, deorum</l>
             
            <l n="6.240">Et similem peperit clarum Sarpedona bello.</l>
             
            <l n="6.241">At mala cum miserum premeret fors Bellerophonten</l>
             
            <l n="6.242">Ipsum etiam tristes cunctorum denique passum</l>
             
            <l n="6.243">Iras caelicolum; campis errabat Aleis</l>
             
            <l n="6.244">Solus, devitans hominum vestigia, luctu</l>
             
            <l n="6.245">Indulgens; tacitis carpens sua pectora curis.</l>
             
            <l n="6.246">Isandrum, claros acer dum bella gerebat.</l>
             
            <l n="6.247">In Solymos, torvus Mars dura morte peremit:</l>
             
            <l n="6.248">Irascens pulchram Latonia Laodamiam</l>
             
            <l n="6.249">Virgo suis stravit nec opina morte sagittis.</l>
             
            <l n="6.250">De tribus Hippolochus restat nunc scilicet unus <note type="numvers">250</note>
            </l>
             
            <pb n="v-206"/>
            <l n="6.251">Qui me progenuit, natus quo glorior esse.</l>
             
            <l n="6.252">Ille huc auxilio me Trojae ad moenia misit,</l>
             
            <l n="6.253">Multaque praecepit mandans, melioribus usque</l>
             
            <l n="6.254">Certare, atque alios virtute anteire, meorum</l>
             
            <l n="6.255">Esse patrum et similem, primae qui praemia laudis</l>
             
            <l n="6.256">Prima Ephyrae, ac Lycias late retulere per urbes.</l>
             
            <l n="6.257">Hoc genus est nostrum, nostrique hic sanguinis ordo. </l>
             
            <l n="6.258">Sic ait: auditis gaudet fortis Diomedes,</l>
             
            <l n="6.259">Et magnam tellure hastam defixit; amicis</l>
             
            <l n="6.260">Tum regem verbis compellans talia fatur: <note type="numvers">260</note>
            </l>
             
            <l n="6.261">Nae tu, Glauce, hospes vetus es mihi. Bellerophontem </l>
             
            <l n="6.262">Nanque avus eximium quondam meus inclytus Oeneus </l>
             
            <l n="6.263">Excepitque domo, bisdenis atque diebus </l>
             
            <l n="6.264">Secum habuit. quin pulchra inter se dona dedere, </l>
             
            <l n="6.265">Mansurum hospitii monumentum. tincta colore </l>
             
            <l n="6.266">Cingula puniceo donavit Bellerophonti </l>
             
            <l n="6.267">Oeneus, cratera auratum Oeneo Bellerophontes. </l>
             
            <l n="6.268">Hunc ego discedens huc dura in bella, reliqui </l>
             
            <l n="6.269">Aedibus in patriis, pignus, testemque paterni </l>
             
            <l n="6.270">Perpetuum hospitii. quanquam ipsum Tydea patrem <note type="numvers">270</note>
            </l>
             
            <l n="6.271">Haud memini, qui me parvum, infantemque reliquit, </l>
             
            <l n="6.272">Tempore quo ad Thebas pubes Argiva profecta est, </l>
             
            <l n="6.273">Totque virūm iratis perierunt milia divis. </l>
             
            <l n="6.274">Ergo tuque mihi, si quando veneris Argos </l>
             
            <l n="6.275">In medium; atque tibi, Lyciam si visere cogar, </l>
             
            <l n="6.276">Hospes ego. quare saevam convertere utrunque </l>
             
            <l n="6.277">Hastam alio praestat, nosque inter parcere, in ipsa </l>
             
            <l n="6.278">Vel si acie adversis pugnetur cominus armis. </l>
             
            <l n="6.279">Sunt alii Troes multi, sociique, sub Orcum </l>
             
            <l n="6.280">Quos ego demittam; quotquot fors offeret, ipse <note type="numvers">280</note>
            </l>
             
            <l n="6.281">Assequar aut pedibus: sunt Graja e gente vicissim, </l>
             
            <l n="6.282">Quos tu dejicias leto, quemcunque licebit . </l>
             
            <pb n="v-229"/>
            <l n="6.283">Nunc age, queis tecti, mutemus, si placet, arma. </l>
             
            <l n="6.284">Haec quoque ut hospitio veteri nos jungier omnis </l>
             
            <l n="6.285">Turba sciat, quae nos circumstat densa loquentes. </l>
             
            <l n="6.286">Haec postquam effari, celsis de curribus ultro </l>
             
            <l n="6.287">Desiluere, manusque in mutua foedera jungunt, </l>
             
            <l n="6.288">Dantque fidem, accipiuntque animis concordibus ambo. </l>
             
            <l n="6.289">Heic Glauco mentem exemit Saturnius, arma </l>
             
            <l n="6.290">Aurea ut oblitus pretii mutaret ahenis, <note type="numvers">290</note>
            </l>
             
            <l n="6.291">Aequa novem accipiens, bubus centum aequa rependens.</l>
             
            <l n="6.292">Hector at ad fagum, Scaeaeque ad limina portae</l>
             
            <l n="6.293">Ut venit, Troum uxores, nataeque frequentes</l>
             
            <l n="6.294">Occurrunt; moestaeque rogant, natique, virique,</l>
             
            <l n="6.295">Et fratres quid agant rerum, carique propinqui.</l>
             
            <l n="6.296">Ille omnes delubra deūm jubet ordine adire</l>
             
            <l n="6.297">Orantes veniam: multis nam fata parari</l>
             
            <l n="6.298">Tristia, et ingentes Teucris instare dolores. </l>
             
            <l n="6.299">Inde ubi jam Priami tecta ad regalia venit,</l>
             
            <l n="6.300">Ampla ubi porticibus stabat domus, atque corusco <note type="numvers">300</note>
            </l>
             
            <l n="6.301">Quinquaginta inerant thalami de marmore, junctis</l>
             
            <l n="6.302">Mutua parietibus connexi, regia proles</l>
             
            <l n="6.303">Multa ubi Priamidum nuptis sociata cubabat:</l>
             
            <l n="6.304">Bisseni contra thalami de marmore, eodem</l>
             
            <l n="6.305">Structi opere, inque vicem juncti, regalibus intra</l>
             
            <l n="6.306">Aurea quos generis sedes, lectique parati;</l>
             
            <l n="6.307">Heic illi occurrit genitrix, ut forte ferebat</l>
             
            <l n="6.308">Laodicen sese ad caram, quae scilicet omnes</l>
             
            <l n="6.309">Vincebat forma Priami pulcherrima natas;</l>
             
            <l n="6.310">Atque manu arripuit retinens, ac talibus infit. <note type="numvers">310</note>
            </l>
             
            <l n="6.311">Nam cur, nate, feri linquens certamina belli</l>
             
            <l n="6.312">Venisti? duro num saevi moenia Graji</l>
             
            <l n="6.313">Marte premunt; arcemque petis, supplexque supinas</l>
             
            <l n="6.314">Rite Jovem ad magnum properas attollere palmas?</l>
             
            <pb n="v-257"/>
            <l n="6.315">Sed tamen heic paullum consiste, ut dulcia promens</l>
             
            <l n="6.316">Vina feram, libesque Jovi, dīsque omnibus; ipse</l>
             
            <l n="6.317">Dehinc potans firmes vires, ac fessa labore</l>
             
            <l n="6.318">Membra leves. augent robur nam dulcia fessis</l>
             
            <l n="6.319">Vina viris: ut tu nunc fessus, civibus, urbi</l>
             
            <l n="6.320">Atque tuae auxilium dum fers, regnisque paternis.</l>
             
            <l n="6.321">Hector ad haec: Ne vero, inquit, ne dona Lyaei, </l>
             
            <l n="6.322">O mater veneranda, effer, neu membra resolve,</l>
             
            <l n="6.323">Vimque meam; enervis ne dura in praelia cessem.</l>
             
            <l n="6.324">Nec manibus fas illotis libare supremo </l>
             
            <l n="6.325">Vina Jovi, nec fas pollutum caede, cruento</l>
             
            <l n="6.326">Perfusum et tabo, votis placare Tonantem.</l>
             
            <l n="6.327">Tu potius matres in coetum coge, Minervae</l>
             
            <l n="6.328">Et templo fer tura; ostroque, auroque coruscum</l>
             
            <l n="6.329">Ipsa legens peplum, pulchrum, ingens, ac tibi carum</l>
             
            <l n="6.330">Prae cunctis, thalamo quotquot servantur in alto, <note type="numvers">330</note>
            </l>
             
            <l n="6.331">Genua loca supra divae; atque ingentia sacra</l>
             
            <l n="6.332">Sponde, non talia bis sex cervice juvencas,</l>
             
            <l n="6.333">Si Troas miserata, urbi dea magna supremam,</l>
             
            <l n="6.334">Conjugibusque velit, natisque avertere pestem;</l>
             
            <l n="6.335">Si dirum Iliacis Tydiden arceat ipsa</l>
             
            <l n="6.336">Moenibus, immani miscet qui funera dextra. </l>
             
            <l n="6.337">I, mater, donisque instans, votisque, potentem</l>
             
            <l n="6.338">Flecte deam. Ipse Parin viso; si forte ciere </l>
             
            <l n="6.339">Ad bellum possim; si me audiat. ima dehiscat</l>
             
            <l n="6.340">Illi utinam tellus, Teucris, Priamoque deūm rex, <note type="numvers">340</note>
            </l>
             
            <l n="6.341">Priamidum et generi, noxamque, et dedecus ingens</l>
             
            <l n="6.342">Quem dedit, obscuro quem si demittier Orco</l>
             
            <l n="6.343">Adspiciam, laeterque animo, longique laboris</l>
             
            <l n="6.344">Me rear, et longae jam nactum oblivia curae. </l>
             
            <l n="6.345">Sic ait: Illa domum rediit, celeresque vocavit</l>
             
            <l n="6.346">Ancillas. jussae festinant ocyus urbem</l>
             
            <pb n="Homer-v-286"/>
            <l n="6.347">Per totam, et matres cogunt. fragrantis at ipsa</l>
             
            <l n="6.348">Interea thalami subiit penetrale, jacebat</l>
             
            <l n="6.349">Plurima ubi miro vestis variata lepore,</l>
             
            <l n="6.350">Sidonidum labor egregius, quas caerula ponti <note type="numvers">350</note>
            </l>
             
            <l n="6.351">Trans vada Alexander Trojam Sidone puellas</l>
             
            <l n="6.352">Vexerat, eximio prognatam patre Lacaenam</l>
             
            <l n="6.353">Tempore quo laetus Phrygias advexit ad oras.</l>
             
            <l n="6.354">Has inter vestes, munus memorabile divae,</l>
             
            <l n="6.355">Deligit ingentem peplum, pulchreque colorum</l>
             
            <l n="6.356">Omnigena pictum specie, nec parcius astro</l>
             
            <l n="6.357">Fulgentem; positus qui parte latebat in ima.</l>
             
            <l n="6.358">Hunc promit, celeransque gradum delubra petebat</l>
             
            <l n="6.359">Alta deae. matrum supplex longo ordine turba</l>
             
            <l n="6.360">Pone subit, trepido festinans anxia gressu. <note type="numvers">360</note>
            </l>
             
            <l n="6.361">Jamque adeo magnae ad sedes, arcemque Minervae</l>
             
            <l n="6.362">Advenere, fores pandit formosa Theano</l>
             
            <l n="6.363">Cisseïs, clari conjux Antenoris, aedi</l>
             
            <l n="6.364">Lecta sacrae a Teucris custos, divaeque sacerdos:</l>
             
            <l n="6.365">Illae alto moestas fundunt a limine voces,</l>
             
            <l n="6.366">Inque deam figuntque madentia lumina fletu,</l>
             
            <l n="6.367">Atque manus tendunt cum luctisono ululatu.</l>
             
            <l n="6.368">Tum peplum e manibus reginae pulchra Theano</l>
             
            <l n="6.369">Accepit, divae accedens et rite locavit</l>
             
            <l n="6.370">In genibus; rupitque has, imo e pectore voces: <note type="numvers">370</note>
            </l>
             
            <l n="6.371">o custos urbis, veneranda Minerva, dearum</l>
             
            <l n="6.372">Maxima, frange manu telum Diomedis, et ipsum</l>
             
            <l n="6.373">Pronum sterne solo Scaeae prope limina portae.</l>
             
            <l n="6.374">Ad tua templa tibi sacrum ingens rite feremus</l>
             
            <l n="6.375">Ocyus, intacta bis sex cervice juvencas,</l>
             
            <l n="6.376">Si Troas miserata, urbi, dea magna, supremam,</l>
             
            <l n="6.377">Conjugibusque velis, natisque avertere pestem. </l>
             
            <l n="6.378">Talibus orabat. cassis Tritonia votis</l>
             
            <pb n="v-310"/>
            <l n="6.379">Abnuit, atque preces irata respuit aure.</l>
             
            <l n="6.380">Interea, Iliades natam placare Tonantis <note type="numvers">380</note>
            </l>
             
            <l n="6.381">Dum certant, Hector fraternas venit ad aedes. </l>
             
            <l n="6.382">Has Paris eximias olim sibi fecerat, omni </l>
             
            <l n="6.383">E numero primos adhibens, quos dives habebat </l>
             
            <l n="6.384">Troja operum artifices. olli regalia tecta, </l>
             
            <l n="6.385">Et thalamum, et celsis circum atria fulta columnis </l>
             
            <l n="6.386">Exstruxere arce in summa, Priameïa juxta, </l>
             
            <l n="6.387">Hectoris et magni juxta penetralia. in aedes </l>
             
            <l n="6.388">Intulit has celeri se gressu turbidus Hector. </l>
             
            <l n="6.389">Hasta manu in magna cubitos protenta tremebat </l>
             
            <l n="6.390">In denos; praefixa micabat ahenea cuspis, <note type="numvers">390</note>
            </l>
             
            <l n="6.391">Ambibat fulvo quam subter circulus auro.</l>
             
            <l n="6.392">Heic fratrem est nactus, studio dum tractat inani </l>
             
            <l n="6.393">Arma sedens, clypeum, galeam, thoraca nitentem, </l>
             
            <l n="6.394">Curvatosque arcus. quem juxta Argiva sedebat </l>
             
            <l n="6.395">Nupta inter famulas, operique instabat, in omnes </l>
             
            <l n="6.396">Imperium exercens, prae cunctis docta, puellas. </l>
             
            <l n="6.397">Hunc simul ac vidit, sic Martius increpat Hector.</l>
             
            <l n="6.398">Pro pudor! irasci num te, secedere ab armis </l>
             
            <l n="6.399">Num decuit? Troës pugnant, pereuntque sub altis </l>
             
            <l n="6.400">Moenibus. haec propter te solum incendia belli <note type="numvers">400</note>
            </l>
             
            <l n="6.401">Exarsere; tamen cessas? qui praelia si quem </l>
             
            <l n="6.402">Detrectare alium, segnem et cessare videres, </l>
             
            <l n="6.403">Haud posses tacitus perferre, ac parcere probris. </l>
             
            <l n="6.404">Verum, agedum, consurge istinc festinus, et omnes </l>
             
            <l n="6.405">Rumpe moras; Grajus ne Mavors proruat urbem, </l>
             
            <l n="6.406">Dardania et tristi jam flagrent moenia flamma.</l>
             
            <l n="6.407">Haec ille: haec contra formosus mitia reddit </l>
             
            <l n="6.408">Verba Paris: Frater, vera istaec dicis; at audi </l>
             
            <l n="6.409">Me tamen, atque aures, mentemque adverte. sedebam </l>
             
            <l n="6.410">Heic procul a pugna in thalamo, non civibus ullam <note type="numvers">410</note>
            </l>
             
            <pb n="v-336"/>
            <l n="6.411">Ipse quidem irascens ob culpam: pectore at aegro</l>
             
            <l n="6.412">Multa dolens ignominiam, vitansque virorum</l>
             
            <l n="6.413">Victus pugna oculos. verbis nunc uxor amicis</l>
             
            <l n="6.414">Impulit ut cingarque armis, et bella capessam.</l>
             
            <l n="6.415">Id satius reor ipse etiam, victoria quando</l>
             
            <l n="6.416">Alternatque vices, nec semper militat īsdem.</l>
             
            <l n="6.417">Quare age, meque mane paullum, dum fortibus armis</l>
             
            <l n="6.418">Induor; ipse praei vel, si placet: impiger ante</l>
             
            <l n="6.419">Progressum celeri pede consequar inter eundum. </l>
             
            <l n="6.420">Haec Paris; at contra nihil Hector. candida blandis <note type="numvers">420</note>
            </l>
             
            <l n="6.421">Quem mulcens verbis sic est affata Lacaena:</l>
             
            <l n="6.422">Levir, dulce caput miserae, quae meque, meosque,</l>
             
            <l n="6.423">Vosque malis onero infelix, atque improba; luce</l>
             
            <l n="6.424">Illa utinam, mea me qua mater fudit in auras,</l>
             
            <l n="6.425">In rupes raptam nigrae vis dira procellae,</l>
             
            <l n="6.426">Inque vada horrisoni longe maris ante tulisset,</l>
             
            <l n="6.427">Quam foret haec moles per me tot nata malorum.</l>
             
            <l n="6.428">Quae quoniam invicto statuerunt numine divi,</l>
             
            <l n="6.429">Essem utinam saltem meliori nupta marito,</l>
             
            <l n="6.430">Qui rumore malo posset, probrisque moveri <note type="numvers">430</note>
            </l>
             
            <l n="6.431">Indignantum animis, ac turpia facta notantum.</l>
             
            <l n="6.432">Excors hic sensuque caret, semperque carebit,</l>
             
            <l n="6.433">Et fatuae fructum capiet sibi denique mentis.</l>
             
            <l n="6.434">Verum ades huc propius, paullum et conside: labore</l>
             
            <l n="6.435">Cura gravi exercet nam te magis omnibus unum,</l>
             
            <l n="6.436">Meque et Alexandrum propter; quos Jupiter ambo</l>
             
            <l n="6.437">Fato urget tristi miseros, longumque futuros</l>
             
            <l n="6.438">Carmen et ad feros post secula longa nepotes. </l>
             
            <l n="6.439">Huic galea insignis respondit talibus Hector:</l>
             
            <l n="6.440">Gratus amor tuus est, Helene, sed parce morari <note type="numvers">440</note>
            </l>
             
            <l n="6.441">Festinum. haud equidem considam. nanque reverti</l>
             
            <l n="6.442">Quam primum ad socios ardet mens, atque levare </l>
             
            <pb n="v-361"/>
            <l n="6.443">Auxilio fessos, ac me fortasse, vocantes</l>
             
            <l n="6.444">Absentem. hunc stimulis tute urge haud mollibus; ipse</l>
             
            <l n="6.445">Sponte sua et properet lateri se adjungere nostro</l>
             
            <l n="6.446">Ante comes, porta excedens quam moenia linquam.</l>
             
            <l n="6.447">Nunc abeo visurus enim tectumque, Laremque,</l>
             
            <l n="6.448">Uxoremque meam parva cum prole; reverti</l>
             
            <l n="6.449">Ad quos num reduci tribuent mihi numina, Grajūm</l>
             
            <l n="6.450">An manibus domitum sternent, mens nescia prorsum est. <note type="numvers">450</note>
            </l>
             
            <l n="6.451">Sic ait, atque suas abiit digressus in aedes. </l>
             
            <l n="6.452">Haud tamen Andromacham tectis invenit in altis. </l>
             
            <l n="6.453">Quae, procul inde una puerum gestante profecta </l>
             
            <l n="6.454">Cum famula, celsa in turri lacrimansque, gemensque </l>
             
            <l n="6.455">Stabat, dira tuens saevi certamina belli. </l>
             
            <l n="6.456">Hanc ubi quaesivit, thalamo nec nactus in aureo est, </l>
             
            <l n="6.457">Ancillas, aderant quae densae limina circum, </l>
             
            <l n="6.458">Sic rogat: O famulae, vera haec mihi dicite. quonam </l>
             
            <l n="6.459">Andromache formosa domo est digressa? propinquam </l>
             
            <l n="6.460">Anne aliquam invisit? magnae ad delubra Minervae <note type="numvers">460</note>
            </l>
             
            <l n="6.461">An pompam ducit supplex, instatque potentis </l>
             
            <l n="6.462">Muneribus, votisque iras avertere divae?</l>
             
            <l n="6.463">Talia scitanti respondit sedula cellae </l>
             
            <l n="6.464">Custos: Vera jubes quando, Hector, dicere, fabor </l>
             
            <l n="6.465">Vera equidem. nullam Andromache invisitve propinquam, </l>
             
            <l n="6.466">Aut pompam ducit magnae ad delubra Minervae; </l>
             
            <l n="6.467">Ivit ad Iliacam sed turrim, rumor ut urbem </l>
             
            <l n="6.468">Implevit, Troasque premi, Danaūmque secundo </l>
             
            <l n="6.469">Fervere Marte aciem, cursuque ad moenia ferri. </l>
             
            <l n="6.470">In muros tremefacta animi, similisque furenti <note type="numvers">470</note>
            </l>
             
            <l n="6.471">Illa abiit; puerum tulit una exterrita nutrix.</l>
             
            <l n="6.472">Haec ait. Ergo domo tacitus sese extulit Hector, </l>
             
            <l n="6.473">Atque gradu magno mediam secat impiger urbem, </l>
             
            <l n="6.474">Ille viam celerans ad Scaeae limina portae,</l>
             
            <pb n="v-392"/>
            <l n="6.475">Qua gressum intulerat; qua se jam reddere castris</l>
             
            <l n="6.476">Mens erat. hanc adeo propior jam jamque subibat.</l>
             
            <l n="6.477">Ecce autem lacrimans, et cursu concita conjux</l>
             
            <l n="6.478">Andromache, dii clarum genus Eetionis;</l>
             
            <l n="6.479">Thebam, et Hypoplacios magna ditione tenebat</l>
             
            <l n="6.480">Qui Cilicas, Placii nemorosa in valle virentis; <note type="numvers">480</note>
            </l>
             
            <l n="6.481">Occurrit subito venienti; sola secuta</l>
             
            <l n="6.482">Quam nutrix festina sinu trepidante ferebat</l>
             
            <l n="6.483">Hectoriden parvum, unigenam, pulchrumque nitenti</l>
             
            <l n="6.484">Os astro similem; genitor quem nomine dixit</l>
             
            <l n="6.485">Ipse Scamandrion, ast alii Astyanacta vocabant,</l>
             
            <l n="6.486">Urbem quod suerat solus tutarier Hector.</l>
             
            <l n="6.487">Lumina cui roseo arridens defixit in ore</l>
             
            <l n="6.488">Tum pater. Andromache lacrimis adflabat obortis,</l>
             
            <l n="6.489">Sicque, viri dextram dextra complexa, locuta est: </l>
             
            <l n="6.490">Infelix, tua te perdet fiducia. gnati <note type="numvers">490</note>
            </l>
             
            <l n="6.491">Nec durum infantis miseret? nec conjugis, aede</l>
             
            <l n="6.492">Quae sola in vidua linquar? cuncti agmine denso</l>
             
            <l n="6.493">In te nanque ruent, certi unum perdere, Achivi.</l>
             
            <l n="6.494">At mihi desertae satius fuat ire sub umbras.</l>
             
            <l n="6.495">Nam miserae quid jam, conjux, te morte perempto</l>
             
            <l n="6.496">Restabit, praeter lacrimas, luctumque, doloremque</l>
             
            <l n="6.497">Assiduum? mihi non pater est, non optima mater.</l>
             
            <l n="6.498">Patrem nanque dedit leto mihi dius Achilles,</l>
             
            <l n="6.499">Vastavitque urbem Cilicum Thebam, inclyta portis</l>
             
            <l n="6.500">Moenia praecelsis. leto dedit Eetiona: <note type="numvers">500</note>
            </l>
             
            <l n="6.501">Nec tamen et spoliare ausus venerabile corpus;</l>
             
            <l n="6.502">Sed parcens, ut erat, cinctum fulgentibus armis</l>
             
            <l n="6.503">Imposuitque rogo, bustum et super addidit ingens</l>
             
            <l n="6.504">Terra onerans: ulmos circum posuere virentes</l>
             
            <l n="6.505">Nymphae Orestiades, magni Jovis aurea proles.</l>
             
            <l n="6.506">Et fratres, habui quos septem, luce sub Orcum </l>
             
            <pb n="v-420"/>
            <l n="6.507">Una omnes abiere. greges, armentaque nactus</l>
             
            <l n="6.508">Pascentes idem vita spoliavit Achilles.</l>
             
            <l n="6.509">Mater Hypoplaciis at quae regnavit in oris,</l>
             
            <l n="6.510">Captiva Iliacas primum est advecta sub arces <note type="numvers">510</note>
            </l>
             
            <l n="6.511">Divite cum gaza, magno post deinde redempta</l>
             
            <l n="6.512">Est pretio. patria reducem confecit in aede</l>
             
            <l n="6.513">Sed, jaculis, curvoque arcu Latonia gaudens.</l>
             
            <l n="6.514">Tu mihi nunc, Hector, pater es, tu mater, et idem</l>
             
            <l n="6.515">Tu frater, thalami tu vir mihi foedere junctus.</l>
             
            <l n="6.516">Quare, age, da miserae hanc veniam: discedere ab urbe</l>
             
            <l n="6.517">Parce, caput dubiis parce objectare periclis; </l>
             
            <l n="6.518">Ne patre hunc orbum rapto, ne conjuge adempto</l>
             
            <l n="6.519">Me viduam linquas. aciem hinc hortare, jubeque</l>
             
            <l n="6.520">Agrestem ad ficum sistat, qua mollis in urbem est <note type="numvers">520</note>
            </l>
             
            <l n="6.521">Adscensus, facilique aditus sub moenia clivo.</l>
             
            <l n="6.522">Huc ter enim Grajūm primi venere, viamque</l>
             
            <l n="6.523">Tentavere duces; gemini duo germina Martis</l>
             
            <l n="6.524">Ajaces, Cretum Idomeneus regnator, Atridae</l>
             
            <l n="6.525">Et fortes ambo cum magnanimo Diomede:</l>
             
            <l n="6.526">Sive aliquis, divūm monitu, monstraverit augur;</l>
             
            <l n="6.527">Seu mens, atque animi tulerit magis impetus ipsos.</l>
             
            <l n="6.528">Talibus Andromache orabat, fletusque ciebat. </l>
             
            <l n="6.529">Tum sic orsa refert Hector: Conjux, mihi cordi </l>
             
            <l n="6.530">Omnia sunt istaec: Troas, peplumque trahentes, <note type="numvers">530</note>
            </l>
             
            <l n="6.531">Troadas at vereor, vitem si praelia duri </l>
             
            <l n="6.532">Martis iners. animus nec me sinit ipse quieti </l>
             
            <l n="6.533">Indulgere; acer qui praelia semper obire, </l>
             
            <l n="6.534">Et primas inter didici pugnare phalanges, </l>
             
            <l n="6.535">Atque armis servare decus patriumque, meumque </l>
             
            <l n="6.536">Hoc equidem haud dubiis possum praedicere signis: </l>
             
            <l n="6.537">Tempus erit, prostrata solo quo sacra jacebit </l>
             
            <l n="6.538">Ilios, et Priamus, Priami et gens inclyta bello. </l>
             
            <pb n="v-450"/>
            <l n="6.539">Sed mihi non clades Troum, extremique labores;</l>
             
            <l n="6.540">Ipsius aut Hecubae, aut Priami, fratrumve remordet <note type="numvers">540</note>
            </l>
             
            <l n="6.541">Tantis corda dolor curis. qui pulvere in atro</l>
             
            <l n="6.542">Multique et fortes Grajo sub Marte jacebunt:</l>
             
            <l n="6.543">Quam crucior, quod te captam, vinclisque gravatam</l>
             
            <l n="6.544">Grajūm aliquis flentem hinc abducet; quodque superbae</l>
             
            <l n="6.545">Argis jussa feres dominae; imperiumque coacta</l>
             
            <l n="6.546">Triste pati, arguto percurres pectine telas,</l>
             
            <l n="6.547">Aut portabis aquam e Messeïde, sive Hyperea.</l>
             
            <l n="6.548">Dura etenim urgebit miseram vis, nilque licebit</l>
             
            <l n="6.549">Detrectare, minas, et verbera saeva timenti.</l>
             
            <l n="6.550">
               <corr>Tunc</corr> aliquis, flentem cernens: En, Hectoris haec est <note type="numvers">550</note>
            </l>
             
            <l n="6.551">Illa uxor, dicet, Troas qui fortibus armis</l>
             
            <l n="6.552">Praestabat longe ante omnes, dum bella gerebant</l>
             
            <l n="6.553">Iliacos circa muros. haec inquiet olim</l>
             
            <l n="6.554">Grajūm aliquis: rursum incipies tu fundere fletus,</l>
             
            <l n="6.555">Cor desiderio talis perfixa mariti,</l>
             
            <l n="6.556">Servitium fessae adveniens qui demere possit.</l>
             
            <l n="6.557">Sed me fusa super tellus precor obruat ante,</l>
             
            <l n="6.558">Audiero quam te clamantem, sedibus actam</l>
             
            <l n="6.559">Et longe a nostris trans vasti caerula ponti.</l>
             
            <l n="6.560">Sic ait; ac manibus dulcem Astyanacta petebat <note type="numvers">560</note>
            </l>
             
            <l n="6.561">Protentis. trepidus flevit puer, udaque clamans </l>
             
            <l n="6.562">Ora sinum in famulae abduxit, cari ille parentis </l>
             
            <l n="6.563">Territus adspectu, ac metuens radiantiaque arma, </l>
             
            <l n="6.564">Horrendum et summo nutantes vertice cristas. </l>
             
            <l n="6.565">At pater et genitrix riserunt vana timentem. </l>
             
            <l n="6.566">Ergo hirtam capiti galeam citus exsuit Hector, </l>
             
            <l n="6.567">Inque solo posuit fulgentem; dulce recepit </l>
             
            <l n="6.568">Dehinc famulae e manibus pignus; paullumque moratus, </l>
             
            <l n="6.569">Oscula ubi fixit, puerumque agitavit in ulnis, </l>
             
            <l n="6.570">Altum suscipiens caelum sic ore precatur: <note type="numvers">570</note>
            </l>
             
            <pb n="v-475"/>
            <l n="6.571">Jupiter, ac magnum colitis quae numina caelum</l>
             
            <l n="6.572">Omnia, et hic multo facite ut praesignis honore,</l>
             
            <l n="6.573">Qualis ego, in Teucris clarescat. robore praestet,</l>
             
            <l n="6.574">Vique animi; et regno fortis potiatur avito:</l>
             
            <l n="6.575">Atque aliquis, pugna reducem dum cernit, Hic ipsum</l>
             
            <l n="6.576">Virtute, exclamet, vincit, factisque parentem:</l>
             
            <l n="6.577">Et spolia hostili referentem foeda cruore</l>
             
            <l n="6.578">Excipiat gaudens laetanti pectore mater. </l>
             
            <l n="6.579">Sic ait, ac puerum maternas tradit in ulnas.</l>
             
            <l n="6.580">Illa sinu exceptum fragranti fovit, et ore <note type="numvers">580</note>
            </l>
             
            <l n="6.581">Moesta renidenti quiddam lacrimabile risit.</l>
             
            <l n="6.582">Quam vir, blanda tuens, fortem et miseratus iniquam,</l>
             
            <l n="6.583">Demulsitque manu, dulcique affatus amore est: </l>
             
            <l n="6.584">Pone modum lacrimis, nec saevo indulge dolori</l>
             
            <l n="6.585">Me propter, dulcis conjux. me nanque virorum</l>
             
            <l n="6.586">Haud quisquam praeter fatum demiserit Orco: .</l>
             
            <l n="6.587">Effugere at fatum nulli, reor, obtigit unquam,</l>
             
            <l n="6.588">Ut semel est natus. fortem hoc, hoc vincit inertem.</l>
             
            <l n="6.589">Verum age, jamque domum rediens telamque, columque,</l>
             
            <l n="6.590">Foemineum quae cura genus decet una fatiget, <note type="numvers">590</note>
            </l>
             
            <l n="6.591">Exerce, ac famulas hortare ad pensa. virorum</l>
             
            <l n="6.592">At quod opus, bellum, duri et certamina Martis,</l>
             
            <l n="6.593">Curabunt Troësque alii, praeque omnibus Hector. </l>
             
            <l n="6.594">Sic ait, atque solo se acclinans, tollit equinis</l>
             
            <l n="6.595">Terribilem cristis galeam. digressa petebat.</l>
             
            <l n="6.596">Illa domum interea, respectans, udaque fletu.</l>
             
            <l n="6.597">Quo simul ac venit, tectis et se intulit altis,</l>
             
            <l n="6.598">Visa gravi cunctis incendit pectora luctu.</l>
             
            <l n="6.599">Hectora lugebant cunctae vivum, atque vigentem;</l>
             
            <l n="6.600">Nec reducem a pugna sperabant posse reverti; <note type="numvers">600</note>
            </l>
             
            <l n="6.601">Effugere atque manus validas et robur Achivum. </l>
             
            <l n="6.602">Nec longum thalamo Paris est cunctatus in alto;</l>
             
            <pb n="Homer-v-504"/>
            <l n="6.603">Arma jubar vario clarum at jactantia ab aere</l>
             
            <l n="6.604">Induit, eque domo se protinus extulit, urbem</l>
             
            <l n="6.605">Perque volans mediam celeri pede castra petebat.</l>
             
            <l n="6.606">Ac velut in plenis praesepibus hordea pastus</l>
             
            <l n="6.607">Ille diu sonipes, rupit si vincla, virentum</l>
             
            <l n="6.608">Planitiem et fugiens camporum est nactus apertam,</l>
             
            <l n="6.609">Insultatque solo, celsum et caput arrigit alte</l>
             
            <l n="6.610">Luxurians, luduntque jubae per colla, nitentes <note type="numvers">610</note>
            </l>
             
            <l n="6.611">Perque armos: volat ante levis Zephyrumque, Notumque</l>
             
            <l n="6.612">Arva secans; et nota petit vel pascua equarum,</l>
             
            <l n="6.613">Vel fluvium, adsuetus vitreas innare per undas:</l>
             
            <l n="6.614">Sic Paris exsultans animis decurrit ab arce</l>
             
            <l n="6.615">Pergamea, totusque armis effulget in aureis,</l>
             
            <l n="6.616">Solis et in morem percellit luce tuentes.</l>
             
            <l n="6.617">Jamque adeo celeri cursu pervenerat illuc, </l>
             
            <l n="6.618">Hector ubi, <sic>Andomachen</sic> affatus, castra parabat </l>
             
            <l n="6.619">Jam petere, ac sociis reddi. quem talibus ultro </l>
             
            <l n="6.620">Compellat verbis, prior et sic incipit ore. <note type="numvers">620</note>
            </l>
             
            <l n="6.621">O frater venerande, moror te lentus abire </l>
             
            <l n="6.622">Optantem, atque adsum festino tardior aequo. </l>
             
            <l n="6.623">Haec Paris: haec contra retulit bonus Hector: Inertem </l>
             
            <l n="6.624">Jure queat nemo, frater, te dicere. vires </l>
             
            <l n="6.625">Sunt tibi, sunt animi ingentes ad fortia: verum </l>
             
            <l n="6.626">Sponte tua interdum cessas, nec ferre laborem </l>
             
            <l n="6.627">Vis durum. cruciat mihi saevus pectora moeror </l>
             
            <l n="6.628">Interea, de te cum probra audire necesse est </l>
             
            <l n="6.629">A Teucris; propter te qui tot dura tulerunt, </l>
             
            <l n="6.630">Atque ferunt. alias tamen haec componere praestat <note type="numvers">630</note>
            </l>
             
            <l n="6.631">Nos inter; si quando alti rex magnus Olympi </l>
             
            <l n="6.632">Laetificum cratera dabit dīs sistere tandem </l>
             
            <l n="6.633">Aedibus in patriis, longa obsidione soluta, </l>
             
            <l n="6.634">Et longe pulsis Trojano ab litore Achivis.</l>
             
            <pb n="v-529"/>
         </div>
         <div type="poesis-liber" met="hexameter" n="07">
            <head>HOMERI ILIADOS LIBER SEPTIMUS</head>
            <l n="7.1">Haec fatus, porta gressum citus extulit Hector;</l>
             
            <l n="7.2">Cui Paris it lateri fidus comes. ardet uterque</l>
             
            <l n="7.3">Heros bella iterum, saevamque capessere pugnam.</l>
             
            <l n="7.4">Ac veluti optato ventos a puppe secundos:</l>
             
            <l n="7.5">Dat pater, inflexis pellentes caerula remis</l>
             
            <l n="7.6">Cum longo nautae jam fracti membra labore</l>
             
            <l n="7.7">Defecere: duo sic fratres civibus aegris</l>
             
            <l n="7.8">Optati venere. Paris tum pulcher acuto</l>
             
            <l n="7.9">Fixit Areïtoi genus aere Menestion, alta, </l>
             
            <l n="7.10">Missum Arna, peperit quem candida Philomedusa <note type="numvers">10</note>
            </l>
             
            <l n="7.11">Clavigero regi praestantem fortibus armis.</l>
             
            <l n="7.12">Hector at ingentem saevus ferit Eïonea,</l>
             
            <l n="7.13">Cervicem et rigido transverberat aere comanti</l>
             
            <l n="7.14">Sub galea, nervis et sternit membra solutis.</l>
             
            <l n="7.15">Glaucus at Hippolochi, Lyciae dux pubis, in acri</l>
             
            <l n="7.16">Dexiaden pugna Iphinoum longa premit hasta,</l>
             
            <l n="7.17">Fixa humero, celeres vitans dum tristia fata</l>
             
            <l n="7.18">Scandit equas. curru cecidit moribundus ab alto</l>
             
            <l n="7.19">Fusus humi, et largo perfundens arma cruore. </l>
             
            <l n="7.20">Hos longe superūm stellata ex aede Minerva <note type="numvers">20</note>
            </l>
             
            <l n="7.21">Instantes Danaūm caedi prospexit; Olympum</l>
             
            <l n="7.22">Et linquens Phrygiam sese demisit ad urbem.</l>
             
            <l n="7.23">Pergamea longe venientem vidit ab arce,</l>
             
            <l n="7.24">Obvius atque ruit celeri pede Phoebus Apollo,</l>
             
            <l n="7.25">Ille favens Teucris. fagum <sic>ocurrere</sic> vicissim</l>
             
            <l n="7.26">Dī sibi apud veterem. Prior his Tritonida verbis </l>
             
            <pb n="v-23"/>
            <l n="7.27">Affatur magni proles Jovis inclyta, Phoebus.</l>
             
            <l n="7.28">Nam quid, nata Jovis, celsi de vertice Olympi </l>
             
            <l n="7.29">Rursus ades? quae caussa viae? quae tanta cupido </l>
             
            <l n="7.30">Impulit huc? Danaisne feras victoribus ingens <note type="numvers">30</note>
            </l>
             
            <l n="7.31">Ut decus? Iliacae quando nil funera gentis </l>
             
            <l n="7.32">Saevam dira movent. sedenim soror utere fratris </l>
             
            <l n="7.33">Consilio. satius pugnae jam ponere finem </l>
             
            <l n="7.34">Huic hodie. rursus pugnabunt dum cadat alta </l>
             
            <l n="7.35">Ilios: haec vobis quando stat regna deabus </l>
             
            <l n="7.36">Eruere, ac sacram fundo urbem vertere ab imo.</l>
             
            <l n="7.37">Haec Phoebus; contra respondit caesia Pallas.</l>
             
            <l n="7.38">Consilium laudo, arcitenens, nec mente relicto</l>
             
            <l n="7.39">Huc alia caelo veni: sed praelia sisti </l>
             
            <l n="7.40">Quo nam dira velis, pigeat ne dicere, pacto. <note type="numvers">40</note>
            </l>
             
            <l n="7.41">Phoebus ad haec: Virtus, animique in corde ciendi </l>
             
            <l n="7.42">Hectoreo; solus solum si forte vocarit </l>
             
            <l n="7.43">Grajūm aliquem ad pugnam: delectum ex omnibus unum </l>
             
            <l n="7.44">Irati si quem Graji in certamina mittant.</l>
             
            <l n="7.45">Sic deus: at fratris Tritonia dicta probavit. </l>
             
            <l n="7.46">Consilium vates Helenus, vocemque deorum </l>
             
            <l n="7.47">Sensitque, ac fratri propior stetit, atque ita fatur.</l>
             
            <l n="7.48">Hector mente Jovi magno par, vis mihi quiddam </l>
             
            <l n="7.49">Monstranti parere tamen; carique fidele </l>
             
            <l n="7.50">Consilium amplecti fratris? Troesque et Achivi <note type="numvers">50</note>
            </l>
             
            <l n="7.51">Fac sedeant omnes. posce in certamina solus </l>
             
            <l n="7.52">Tu Danaūm quemcunque, alios qui robore praestet, </l>
             
            <l n="7.53">Fortibus atque animis bellator. nam tibi mortem </l>
             
            <l n="7.54">Nondum fata parant, aevi nec meta propinqua est; </l>
             
            <l n="7.55">Quod didici audita vates modo voce deorum.</l>
             
            <l n="7.56">Haec Helenus; laeto quae pectore Martius Hector </l>
             
            <l n="7.57">Audiit, ac subito in medium progressus, utraque </l>
             
            <l n="7.58">Ille manu opponens transversam cominus hastam, </l>
             
            <pb n="v-55"/>
            <l n="7.59">Trojugenas, sociosque repressit in arma ruentes. </l>
             
            <l n="7.60">Considunt omnes, ut jussi, irasque, manusque </l>
             
            <l n="7.61">Continuere. suos pariter considere jussit </l>
             
            <l n="7.62">Atrides, pugnaeque, ac saevis parcere telis. </l>
             
            <l n="7.63">Arcitenens etiam deus, ac Tritonia virgo </l>
             
            <l n="7.64">Consedere super fago, Jovis arbore, diris </l>
             
            <l n="7.65">Vulturibus similes ambo, spectantque frequentes </l>
             
            <l n="7.66">Hinc atque hinc populos, crebris distincta virorum </l>
             
            <l n="7.67">Milia nam cuneis late campoque sedebant, </l>
             
            <l n="7.68">Horrebantque hastis fulgentibus aere corusco, </l>
             
            <l n="7.69">Et clypeis, galeisque. Alti placida aequora ponti, </l>
             
            <l n="7.70">Quale solent Zephyro surgente horrescere: densi <note type="numvers">70</note>
            </l>
             
            <l n="7.71">Crispantur, nigrantque levi sub flamine fluctus: </l>
             
            <l n="7.72">Talis erat species Troumque, et pubis Achaeae, </l>
             
            <l n="7.73">Horrentumque armis, pacato et corde sedentum. </l>
             
            <l n="7.74">Quos inter magnum clamans sic incipit Hector:</l>
             
            <l n="7.75">Audite, o Troes, Danaique haec auribus aequis </l>
             
            <l n="7.76">Quae me animus fidens impellit verba profari. </l>
             
            <l n="7.77">Foedera jam nobis Saturnius irrita fecit, </l>
             
            <l n="7.78">Atque graves parat irascens utrisque labores; </l>
             
            <l n="7.79">Vestris dum manibus ruat Ilios alta; ruatis </l>
             
            <l n="7.80">Vel contra ad curvas nostro vos Marte carinas. <note type="numvers">80</note>
            </l>
             
            <l n="7.81">Nunc, quando, Argivis delecti ex urbibus, inter </l>
             
            <l n="7.82">Vos multi heroës, jactant qui robore sese </l>
             
            <l n="7.83">Eximios; cui vis, animusque in pectore praesens, </l>
             
            <l n="7.84">Procedat, solus me contra, et conferat arma: </l>
             
            <l n="7.85">Hanc pugnae dico legem, cui testis adesto </l>
             
            <l n="7.86">Jupiter. Argolicus ferro bellator acuto </l>
             
            <l n="7.87">Si me forte dabit leto, rapta arma, jacentis </l>
             
            <l n="7.88">Exsuvias, ferat ad naves; exsangue cadaver </l>
             
            <l n="7.89">At patriae reddat, vitali ut lumine cassum </l>
             
            <l n="7.90">Supremo imponant Troësque, et Troades igni. <note type="numvers">90</note>
            </l>
             
            <pb n="v-80"/>
            <l n="7.91">Sin cadet ille, dabit mihi laudem et magnus Apollo,</l>
             
            <l n="7.92">Arma viri ad delubra feram Phoebeïa, et arcem</l>
             
            <l n="7.93">Iliacam, atque deo suspendens rite dicabo:</l>
             
            <l n="7.94">At corpus patiar spoliatum in castra referri,</l>
             
            <l n="7.95">Funus ut exstincto ducant solemne, sepulchrum</l>
             
            <l n="7.96">Hellespontiaco statuant ac litore Graji.</l>
             
            <l n="7.97">Quod sera cernens aliquis de prole nepotum</l>
             
            <l n="7.98">Navita, fluctivaga dum sulcat caerula puppi,</l>
             
            <l n="7.99">Hocce viri, dicat , prisci est memorabile bustum,</l>
             
            <l n="7.100">Quem bello eximium leto dedit inclytus Hector. <note type="numvers">100</note>
            </l>
             
            <l n="7.101">Sic dicet: mihi fama ullo non desinet aevo. </l>
             
            <l n="7.102">Talia Priamides. cuncti obstupuere silentes.</l>
             
            <l n="7.103">Detrectare, pudor; contra metus impedit acer,</l>
             
            <l n="7.104">Accipere. alterno mens anxia fluctuat aestu. </l>
             
            <l n="7.105">Tum surgit minor Atrides, et percitus ira</l>
             
            <l n="7.106">Dat gemitum, funditque has alto e pectore voces,</l>
             
            <l n="7.107">Ille probris onerans Grajos: O segnis. inertes</l>
             
            <l n="7.108">Turba minas jactans, o Achaides (haud ego Achaeos</l>
             
            <l n="7.109">Nam dicam posthac, vere nec dicere possim)</l>
             
            <l n="7.110">Ergo viro huic nullus Grajūm nunc obvius ibit? <note type="numvers">110</note>
            </l>
             
            <l n="7.111">Ut vestrum nemo in terram non versus et undam</l>
             
            <l n="7.112">Dispereat, quicunque istic sine mente sedetis</l>
             
            <l n="7.113">Indecores, fatui, stolidique. En Hectora contra</l>
             
            <l n="7.114">Armis cingar ego. belli fortuna deorum</l>
             
            <l n="7.115">In manibus; quem vinci hosti, vel vincere malint. </l>
             
            <l n="7.116">Haec ait iratus, fulgentiaque induit arma.</l>
             
            <l n="7.117">Tunc tibi meta foret vitae Menelaë, reperta</l>
             
            <l n="7.118">Hectoreis domito manibus; (nam viribus heros</l>
             
            <l n="7.119">Te validis longe praestabat) protinus omnes</l>
             
            <l n="7.120">At Danaūm proceres in funera certa ruentem <note type="numvers">120</note>
            </l>
             
            <l n="7.121">Continuere, metuque exterritus ipse Agamemnon</l>
             
            <l n="7.122">Arripuitque manu retrahens; ac talia fatur: </l>
             
            <pb n="v-107"/>
            <l n="7.123">Insanis, Menelaë Jovis genus. haud decet istaec</l>
             
            <l n="7.124">Tanta animi talem dementia. fer, licet angat</l>
             
            <l n="7.125">Cura animum: nec te caecus dolor efferat, armis</l>
             
            <l n="7.126">Deterior stulta meliorem ut mente lacessas</l>
             
            <l n="7.127">Hectora Priamiden; quem nemo haud horret Achivūm;</l>
             
            <l n="7.128">Cujus et occursum saepe ipse timebat Achilles,</l>
             
            <l n="7.129">Invidus bello, multo et te fortior heros.</l>
             
            <l n="7.130">Nunc adeo secede istinc, tacitusque sedeto <note type="numvers">130</note>
            </l>
             
            <l n="7.131">Cum sociis. alius melior non deerit Achivis</l>
             
            <l n="7.132">Bellator, solum quem soli opponere possint</l>
             
            <l n="7.133">Priamidae: intrepidus qui sit licet, atque cruenti</l>
             
            <l n="7.134">Martis inexpletum cupiens, tamen, ut reor, atram</l>
             
            <l n="7.135">Si mortem effugiet, gaudebit flectere fessum</l>
             
            <l n="7.136">Posse genu incolumis duro e certamine pugnae. </l>
             
            <l n="7.137">Talibus increpuit; fraternaque pectora flexit</l>
             
            <l n="7.138">Vera monens. dicto paret Menelaus, et arma</l>
             
            <l n="7.139">Pulchra viro ex humeris fidi abstraxere sodales. </l>
             
            <l n="7.140">Nestor at, in mediis exsurgens, talibus infit: <note type="numvers">140</note>
            </l>
             
            <l n="7.141">Pro dī! quantus adest tibi ludus, Achaica tellus! </l>
             
            <l n="7.142">Quantus erit, Peleu, tibi jam dolor, optime quondam </l>
             
            <l n="7.143">Bello, consiliis nunc et sermone diserto! </l>
             
            <l n="7.144">Qui me multa, domo exceptum, de gente rogabas </l>
             
            <l n="7.145">Grajugenum, exquirens omnes natosque, patresque, </l>
             
            <l n="7.146">Laetus et audibas narrantem ex ordine cuncta; </l>
             
            <l n="7.147">Audieris nunc si, Grajis quo straverit unus </l>
             
            <l n="7.148">Hector corda metu; tollens ad sidera palmas </l>
             
            <l n="7.149">Cum gemitu, orabis nigro demittier Orco. </l>
             
            <l n="7.150">Atque utinam, o divūm rex, et Phoebe, atque Minerva, <note type="numvers">150</note>
            </l>
             
            <l n="7.151">Essem ego nunc prima validusque, levisque juventa: </l>
             
            <l n="7.152">Qualis eram, Pylii cives, atque Arcades, olim </l>
             
            <l n="7.153">Belligeri ad rapidum Celadonta horrentibus hastis </l>
             
            <l n="7.154">Cum Pheae ad muros pugnabant: amne liquenti</l>
             
            <pb n="v-135"/>
            <l n="7.155">Qua fluit, et puras devolvit Iardanus undas.</l>
             
            <l n="7.156">Hos inter primam ante aciem se mole ferebat</l>
             
            <l n="7.157">Dius Ereuthalion ingenti; indutus et arma</l>
             
            <l n="7.158">Regis Areïthoi, multo radiabat in auro.</l>
             
            <l n="7.159">Regis Areïthoi, quem claro nomine vulgo</l>
             
            <l n="7.160">Omnes Clavigerum vocitabant. viribus audax <note type="numvers">160</note>
            </l>
             
            <l n="7.161">Non etenim curvoque arcu pugnabat, et hasta; </l>
             
            <l n="7.162">Ferratae ast acies rumpebat pondere clavae.</l>
             
            <l n="7.163">Hunc stravit, melior non vi sed fraude, Lycurgus,</l>
             
            <l n="7.164">Aggrediens inter rupes, atque arcta viarum;</l>
             
            <l n="7.165">Ferrea ubi exitium deprenso avertere clava</l>
             
            <l n="7.166">Haud potuit. subiens medium namque ante Lycurgus</l>
             
            <l n="7.167">Perfoditque hasta, terraeque afflixit, et armis</l>
             
            <l n="7.168">Exsuit, ipse viro quae Mars donaverat olim.</l>
             
            <l n="7.169">His ruere est solitus per bella Lycurgus in armis,</l>
             
            <l n="7.170">Aetas dum melior vires dabat: inde ubi longo <note type="numvers">170</note>
            </l>
             
            <l n="7.171">Defecit senio fractus, quae gesserat ipse</l>
             
            <l n="7.172">Arma, dedit forti famulo gestare. superbus</l>
             
            <l n="7.173">Haec ille induerat, Pylia et de gente jubebat</l>
             
            <l n="7.174">Qui vir cunque omnes praestaret robore, secum</l>
             
            <l n="7.175">Uno unum pugnare: metu sed corda micabant</l>
             
            <l n="7.176">Omnibus; audebat nemo ferre obvia contra</l>
             
            <l n="7.177">Arma viro. Audaci fretus tunc ipse juventa, </l>
             
            <l n="7.178">Vix pubente aevo, minor omnibus, acer in arma</l>
             
            <l n="7.179">Prosilui, pugnamque invasi; magnaque laudem</l>
             
            <l n="7.180">Annuit eximiam Pallas. nam vulnere stratus, <note type="numvers">180</note>
            </l>
             
            <l n="7.181">Immani vir mole, immani et robore, nigram</l>
             
            <l n="7.182">Planxit humum, et multa jacuit porrectus arena.</l>
             
            <l n="7.183">Illa utinam mihi nunc aetas, visque illa maneret!</l>
             
            <l n="7.184">Qui vellet pugnare, virūm non quaereret Hector.</l>
             
            <l n="7.185">At vestrum in Grajis primi qui Marte feruntur,</l>
             
            <l n="7.186">Heu pudor! oblatae vitant discrimina pugnae,</l>
             
            <pb n="v-160"/>
            <l n="7.187">Talia dicta dabat senior, stimulisque ciebat </l>
             
            <l n="7.188">Corda virūm increpitans haud mollibus. ocyus ergo </l>
             
            <l n="7.189">Surrexere novem numero. prior omnibus ipse </l>
             
            <l n="7.190">Atrides major, dehinc magnanimus Diomedes, <note type="numvers">190</note>
            </l>
             
            <l n="7.191">Dehinc gemini Ajaces, dehinc Idomeneus Cretum rex, </l>
             
            <l n="7.192">Una et Meriones Marti par ille cruento; </l>
             
            <l n="7.193">Eurypylus post hos, Euaemonis inclyta proles; </l>
             
            <l n="7.194">Inde Thoas Andraemonides, ac dius Ulysses. </l>
             
            <l n="7.195">Horum quisque sibi certatim praelia poscit.</l>
             
            <l n="7.196">Quos iterum Nestor compellans, talia fatur:</l>
             
            <l n="7.197">Nunc agite, arbitrium forti permittite. cui fors</l>
             
            <l n="7.198">Faverit, is pugna cunctosque juvabit Achivos,</l>
             
            <l n="7.199">Et se prae cunctis, pulchro e certamine abire</l>
             
            <l n="7.200">Si dederit salvo magni regnator Olympi. <note type="numvers">200</note>
            </l>
             
            <l n="7.201">Sic ait: ast illi fortes de more notarunt,</l>
             
            <l n="7.202">Quisque suam, agnosci ut possent. Agamemnonis inde</l>
             
            <l n="7.203">Injecere omnes galeae. Grajūm anxia circum</l>
             
            <l n="7.204">Turba manus caelo tollebat non sine votis;</l>
             
            <l n="7.205">Atque aliquis sic, celsa tuens convexa, precatur. </l>
             
            <l n="7.206">Da, pater, Ajaci faveat fors, aut Diomedi,</l>
             
            <l n="7.207">Aut regi, ditis qui gestat sceptra Mycenes. </l>
             
            <l n="7.208">Haec ille: at fortes agitabat Nestor, utraque </l>
             
            <l n="7.209">Rite manu quassans galeam. fors ocyus exit </l>
             
            <l n="7.210">Optato magni Ajacis. quam praeco per omnem, <note type="numvers">210</note>
            </l>
             
            <l n="7.211">Exorsus dextra, coetum circumtulit; ibat </l>
             
            <l n="7.212">Uni et cuique ducum ostendens: haud annuit ullus </l>
             
            <l n="7.213">Ostensae, donec perventum est denique ad ipsum, </l>
             
            <l n="7.214">Illam qui galeae injecit Telamonius Ajax. </l>
             
            <l n="7.215">Is dextra oblatam porrecta excepit, ovansque </l>
             
            <l n="7.216">Agnovit; tum deinde pedes abjecit ad ipsos; </l>
             
            <l n="7.217">Atque ait: o socii, mea fors haec. pectore toto. </l>
             
            <l n="7.218">Laetor, et eximiam spero, victo Hectore, laudem</l>
             
            <pb n="Homer-v-193"/>
            <l n="7.219">Laturum actutum. vos, dum fulgentibus armis</l>
             
            <l n="7.220">Cingor ego, auxilium summo ab Jove poscite votis <note type="numvers">220</note>
            </l>
             
            <l n="7.221">Clam tacitis, audire queat ne Troica fusas</l>
             
            <l n="7.222">Turba preces; vel voce palam, si tollere vocem</l>
             
            <l n="7.223">Forte placet, metuo nec quenquam. robore nemo,</l>
             
            <l n="7.224">Armorumve usu melior me pellat. egentem</l>
             
            <l n="7.225">Non ita me, spero, virtutis, non ita belli</l>
             
            <l n="7.226">Progenuitque aluitque rudem Salaminia tellus.</l>
             
            <l n="7.227">Haec ait ille: Jovem certatim in vota vocabant </l>
             
            <l n="7.228">Grajugenae; atque aliquis superas haec fudit ad auras:</l>
             
            <l n="7.229">Jupiter, Idaeo late de vertice rerum </l>
             
            <l n="7.230">Cuncta tuensque, regensque, Ajax da victor opimam <note type="numvers">230</note>
            </l>
             
            <l n="7.231">Ut referat laudem; sin Hectora diligis aeque, </l>
             
            <l n="7.232">Da vires, aequam da partem laudis utrique.</l>
             
            <l n="7.233">Haec illi ad caelum jactabant. aere corusco </l>
             
            <l n="7.234">Interea sese armabat Telamonius heros. </l>
             
            <l n="7.235">Omnia qui magnis postquam artubus induit arma, </l>
             
            <l n="7.236">Processit, qualis gradiens Mars bella virorum </l>
             
            <l n="7.237">Saeva petit, quorum vesanae Jupiter altus </l>
             
            <l n="7.238">Rixae dementi succendit corda furore. </l>
             
            <l n="7.239">Talis sese infert campo Ajax, murus Achivūm, </l>
             
            <l n="7.240">Terribili ridens vultu; gressuque superbo <note type="numvers">240</note>
            </l>
             
            <l n="7.241">Arduus ingreditur, dextraque immane coruscat </l>
             
            <l n="7.242">Telum audax. omnes quo viso gaudia Graji </l>
             
            <l n="7.243">Laeta sinu cepere: alto concussa pavore </l>
             
            <l n="7.244">Trojugenis at membra tremunt. expalluit ipse </l>
             
            <l n="7.245">Hector, corda micans tremefacto in pectore: pugnam </l>
             
            <l n="7.246">Defugere at cupidum prohibet pudor, inque suorum </l>
             
            <l n="7.247">Abdere sese agmen; primus qui scilicet hosti </l>
             
            <l n="7.248">Obtulerat sese, cuivis certare paratus.</l>
             
            <l n="7.249">Jamque adeo teli ad jactum pervenerat Ajax: </l>
             
            <l n="7.250">Scutum ingens, vastae ceu propugnacula turris <note type="numvers">250</note>
            </l>
             
            <pb n="v-219"/>
            <l n="7.251">Ampla, ferens, tauri sutum septemplice tergo,</l>
             
            <l n="7.252">Atque aere instratum solido; quod fecerat olli</l>
             
            <l n="7.253">Cultor Hylae solers Tychius, multa inclytus arte.</l>
             
            <l n="7.254">Hic septena boum compegit pinguia terga,</l>
             
            <l n="7.255">Textum ingens lamna super et contexit ahena.</l>
             
            <l n="7.256">Quo tum heros clypeo protectus pectora magnum</l>
             
            <l n="7.257">Magnus Priamiden contra stetit, atque ita fatur. </l>
             
            <l n="7.258">Nunc solus soli congressus noscere tandem</l>
             
            <l n="7.259">Incipies, proceres quanto sint robore Achivi,</l>
             
            <l n="7.260">Dempto etiam Aeacida; torvo qui corda leoni <note type="numvers">260</note>
            </l>
             
            <l n="7.261">Par adversa virūm rumpebat pectora ferro.</l>
             
            <l n="7.262">Is nunc ad naves jacet altas, bellaque vitat</l>
             
            <l n="7.263">Atridae iratus: tecum certare parati</l>
             
            <l n="7.264">Heic sumus at multi numero. sed consere dextram. </l>
             
            <l n="7.265">Hector deinde jubam concusso vertice quassans: </l>
             
            <l n="7.266">O dīs orte Ajax Telamonie, ductor Achivūm, </l>
             
            <l n="7.267">Ne, mollem ut puerumve, rudemve ad bella puellam, </l>
             
            <l n="7.268">Me magnis terre verbis, vultuque minaci. </l>
             
            <l n="7.269">Novi et ego pugnasque virūm, caedesque cruentas, </l>
             
            <l n="7.270">Et clypeum motare levem dextra, atque sinistra, <note type="numvers">270</note>
            </l>
             
            <l n="7.271">Impiger, ac longum belli durare laborem; </l>
             
            <l n="7.272">Et pugna novi Martem oblectare pedestri; </l>
             
            <l n="7.273">Novi et equis, rapidoque hostes invadere curru. </l>
             
            <l n="7.274">Nunc tamen haud arte aggrediar confisus, et astu, </l>
             
            <l n="7.275">Te talem, tantumque; palam sed figere acutum </l>
             
            <l n="7.276">Conabor jaculans adverso in pectore telum.</l>
             
            <l n="7.277">Haec fatus, magna longam vi conjicit hastam. </l>
             
            <l n="7.278">Quae solidam ad clypei molem septemplicis, oras </l>
             
            <l n="7.279">Et superinducti stridens pervenit ad aeris; </l>
             
            <l n="7.280">Fulgentem et lamnam, taurinaque terga sub aere <note type="numvers">280</note>
            </l>
             
            <l n="7.281">Sena subit, septeno haesit tergo aenea cuspis.</l>
             
            <l n="7.282">Dehinc hastam jacit ingentem Telamone creatus,</l>
             
            <pb n="v-249"/>
            <l n="7.283">Hectoreique orbem clypei ferit: hasta micantem</l>
             
            <l n="7.284">Per clypeum, atque moras loricae transit, et ima</l>
             
            <l n="7.285">Adversam rumpit tunicam juxta ilia: at Hector</l>
             
            <l n="7.286">Inflexo nigram vitavit corpore mortem. </l>
             
            <l n="7.287">Continuo evelluntque hastas, et cominus ambo</l>
             
            <l n="7.288">Congressi pugnam invadunt: in monte leones</l>
             
            <l n="7.289">Impasti ceu cum pugnant, aprive frementes</l>
             
            <l n="7.290">Inter se incursant membrorum robore freti. <note type="numvers">290</note>
            </l>
             
            <l n="7.291">Priamides scutum in medium dextra impulit hastam,</l>
             
            <l n="7.292">Aera nec, inflexa retrorsum cuspide, rupit.</l>
             
            <l n="7.293">Ast Ajax contra vi concitus adsilit, orbem</l>
             
            <l n="7.294">Et clypei summum transverberat abjete longa,</l>
             
            <l n="7.295">Concussitque artus, <sic>repulitque</sic> immane frementem,</l>
             
            <l n="7.296">Cervici et strictim vulnus tulit: ater at alte</l>
             
            <l n="7.297">Emicuit, corpusque cruor perfudit, et arma.</l>
             
            <l n="7.298">Nec tamen excessit pugna conterritus heros;</l>
             
            <l n="7.299">Saucius at retulitque pedem, terraque molarem</l>
             
            <l n="7.300">Ingentem, scabrum, nigrum alte sustulit, inque <note type="numvers">300</note>
            </l>
             
            <l n="7.301">Umbonem Ajacis medium dextra impulit. ictu</l>
             
            <l n="7.302">Fulmineo horrendum sonuerunt aerea texta. </l>
             
            <l n="7.303">Inde Ajax longe majori pondere saxum </l>
             
            <l n="7.304">Corripuitque, manuque rotans intorsit adactum </l>
             
            <l n="7.305">Viribus immensis; scutumque infregit, et infra </l>
             
            <l n="7.306">Dissolvitque genu, scutoque haerente, supinum </l>
             
            <l n="7.307">Stravit humi. stratum confestim at magnus Apollo </l>
             
            <l n="7.308">Erigit ipse manu attollens. Invadere pugnam </l>
             
            <l n="7.309">Cominus ergo aliam stricto mucrone parabant: </l>
             
            <l n="7.310">Ni, Jovis atque hominum celeres ad jussa ministri, <note type="numvers">310</note>
            </l>
             
            <l n="7.311">Venissent subito praecones, alter Achaeus, </l>
             
            <l n="7.312">Tros alter, cordati ambo, rerumque periti </l>
             
            <l n="7.313">Idaeusque, et Talthybius, qui sceptra gerentes </l>
             
            <l n="7.314">Intulerunt sese in medios; consultaque condens</l>
             
            <pb n="v-277"/>
            <l n="7.315">Multa animo sapiens Idaeus talibus infit:</l>
             
            <l n="7.316">Jam cohibete iras, saevae jam parcite pugnae. </l>
             
            <l n="7.317">Aeque ambos amat aetherei rex altus Olympi: </l>
             
            <l n="7.318">Ambo estis bello egregii, quod novimus omnes: </l>
             
            <l n="7.319">Noxque instat propior: sacrae par cedere nocti est.</l>
             
            <l n="7.320">Huic Ajax: Idaee , istud fac postulet Hector. <note type="numvers">320</note>
            </l>
             
            <l n="7.321">Ille prior Grajūm primoribus obtulit audax, </l>
             
            <l n="7.322">Magna voce vocans, pugnam; secedat ab armis </l>
             
            <l n="7.323">Ille prior; sequar exemplum facilisque volensque.</l>
             
            <l n="7.324">Haec ait. ast Hector: Quando, inquit, di tibi molem </l>
             
            <l n="7.325">Corporis eximiam tribuere, ac robur, et ingens </l>
             
            <l n="7.326">Consilium, virtute omnes et vincis Achivos; </l>
             
            <l n="7.327">Pugna, hodie jussi procul hinc cedamus, omissa.</l>
             
            <l n="7.328">At congressi iterum certabimus usque, dabit fors</l>
             
            <l n="7.329">Dum mortem alterutri, speratae aut praemia laudis. </l>
             
            <l n="7.330">Sacra ruit jam nox: nocti parere necesse. <note type="numvers">330</note>
            </l>
             
            <l n="7.331">Tu Grajosque hilara cunctos, carosque sodales </l>
             
            <l n="7.332">Praecipue, naves rediens hinc sospes ad altas: </l>
             
            <l n="7.333">Urbem at ego ingressus patriam moerore, metuque </l>
             
            <l n="7.334">Exsolvam longo Troasque, ac Troadas, ultro </l>
             
            <l n="7.335">Laeta ferent pro me coetu qui sacra frequenti. </l>
             
            <l n="7.336">Ampla, age, nunc inter nos demus dona vicissim; </l>
             
            <l n="7.337">Ut Troum, Danaūmque aliquis miratus: acerbis </l>
             
            <l n="7.338">Hi, dicat, pugnamque animis gessere, dirempta </l>
             
            <l n="7.339">Et pugna, posuere odium sibi mutua juncti. </l>
             
            <l n="7.340">Sic ait; argentoque ensem fulgente decorum <note type="numvers">340</note>
            </l>
             
            <l n="7.341">Vaginamque, aptisque dedit retinacula loris. </l>
             
            <l n="7.342">Ajax purpureo contra dat murice balteum.</l>
             
            <l n="7.343">Post, ubi digressi, Grajūm Telamonius Ajax </l>
             
            <l n="7.344">Ad populum; Troum ad turbam Priameïus Hector; </l>
             
            <l n="7.345">Se tulit. hi reducem laeti clamore secundo </l>
             
            <l n="7.346">Excepere; virumque affusi ad moenia ducunt,</l>
             
            <pb n="v-308"/>
            <l n="7.347">Ajacis magni e manibus jam, vique receptum</l>
             
            <l n="7.348">Sospitem ab indomita; quem fata extrema putarant</l>
             
            <l n="7.349">Prostratum durae non posse evadere mortis.</l>
             
            <l n="7.350">Nec minus Ajacem Graji comitantur euntem, <note type="numvers">350</note>
            </l>
             
            <l n="7.351">Et magni ducunt celsa ad tentoria Atridae</l>
             
            <l n="7.352">Victorem, laetumque animi, vultuque fatentem</l>
             
            <l n="7.353">Gaudia. Quo postquam densi venere, deorum</l>
             
            <l n="7.354">Quinquennem regi taurum Pelopeïus heros</l>
             
            <l n="7.355">Mactat sacra ferens. tergus cui Martia pubes</l>
             
            <l n="7.356">Deripit; ingentemque secant in frusta. paratis</l>
             
            <l n="7.357">Quae rite in verubus figunt, torrentque, trahuntque, </l>
             
            <l n="7.358">Lancibus et sacris imponunt. inde frequentes</l>
             
            <l n="7.359">Ordine considunt, dapibusque epulantur opimis.</l>
             
            <l n="7.360">Ajaci Atrides tergum bovis obtulit ultro <note type="numvers">360</note>
            </l>
             
            <l n="7.361">Ipse manu, eximioque virum dignatus honore est.</l>
             
            <l n="7.362">Postquam exempta fames, epulaeque, et vina quierunt, </l>
             
            <l n="7.363">Incipit haec Nestor sapienti corde, datisque </l>
             
            <l n="7.364">Dudum consiliis clarus, quae nempe fuisse </l>
             
            <l n="7.365">Optima successus Grajis ostenderat ipse:</l>
             
            <l n="7.366">Atride, atque alii proceres, non parvus Achivūm </l>
             
            <l n="7.367">Stratus morte jacet numerus; quorum, vada propter </l>
             
            <l n="7.368">Xanti, purpureo perfudit sanguine terram </l>
             
            <l n="7.369">Mars ferus: atrum animae tristes abiere sub Orcum. </l>
             
            <l n="7.370">Cras tu igitur, cum prima diem mortalibus almum <note type="numvers">370</note>
            </l>
             
            <l n="7.371">Lux referet, bello cupidos certare coërce, </l>
             
            <l n="7.372">Grajugenas. plaustris congesta cadavera bubus </l>
             
            <l n="7.373">Interea, mulisque vehentes, litore in ipso </l>
             
            <l n="7.374">Uremus, curvis non longe a navibus; ossa </l>
             
            <l n="7.375">Ut servata domum possint, dulcesque referri </l>
             
            <l n="7.376">Ad gnatos, patrias cum divi solvere ad oras </l>
             
            <l n="7.377">Annuerint. multo cunctis commune sepulchrum </l>
             
            <l n="7.378">Praeterea extolli placet aggere, torrida propter</l>
             
            <pb n="v-335"/>
            <l n="7.379">Busta, super campo: turres placet inde locari</l>
             
            <l n="7.380">Aërias juxta, ratibusque, virisque paratum <note type="numvers">380</note>
            </l>
             
            <l n="7.381">Tutamen dubios ad casus; aptaque in ipsis</l>
             
            <l n="7.382">Limina portarum, possint qua erumpere currus,</l>
             
            <l n="7.383">Et fossam, egesta circum tellure, per orbem</l>
             
            <l n="7.384">Exterius magnam duci, currusque, virosque</l>
             
            <l n="7.385">Arceat ut quondam, veniant si Marte superbi</l>
             
            <l n="7.386">Trojugenae, clademque parent inferre carinis.</l>
             
            <l n="7.387">Haec senior. proceres cuncti una dicta probarunt.</l>
             
            <l n="7.388">Parte alia Teucri, coetu super arce coacto</l>
             
            <l n="7.389">Iliaca, summis regni de rebus habebant</l>
             
            <l n="7.390">Consilium ante fores Priami, trepidique tumultu <note type="numvers">390</note>
            </l>
             
            <l n="7.391">Ingenti circum regalia tecta fremebant.</l>
             
            <l n="7.392">Quos inter sapiens Antenor talia fatur: </l>
             
            <l n="7.393">Troës, Dardanii, sociique, haec, dicere quae nunc</l>
             
            <l n="7.394">Est animus, faciles audite o mentibus aequis:</l>
             
            <l n="7.395">Actutum Atridis Helenam, et quaecunque Mycenis</l>
             
            <l n="7.396">Extulit huc veniens, reddi placet omnia. rupto</l>
             
            <l n="7.397">Foedere, bella, viri, gerimus, dira, impia. rerum</l>
             
            <l n="7.398">Utile nil fiet, dis contra obstantibus, unum</l>
             
            <l n="7.399">Hoc nisi fit, quod fas omne, ac jura omnia poscunt. </l>
             
            <l n="7.400">Haec coetu in medio Antenor; tacitusque resedit. <note type="numvers">400</note>
            </l>
             
            <l n="7.401">Tum surgit contra Paris, atque ita turbidus infit:</l>
             
            <l n="7.402">Ista mihi, Antenor, quod nosti haud grata, profaris; </l>
             
            <l n="7.403">Cum tibi non desit melior sententia, mente </l>
             
            <l n="7.404">Quam premis in tacita. quod si, quae voce locutus, </l>
             
            <l n="7.405">Mente probas, sanam abstulerunt tibi numina mentem. </l>
             
            <l n="7.406">Nunc et ego, quae certa animo sententia sedit, </l>
             
            <l n="7.407">Expediam paucis. Uxorem (ambage remota </l>
             
            <l n="7.408">Edico) nunquam reddam: rerum omnia, ab Argis </l>
             
            <l n="7.409">Quae tulimus, reddamque volens, atque insuper addam </l>
             
            <l n="7.410">Largus opes alias de re patriaque, meaque. <note type="numvers">410</note>
            </l>
             
            <pb n="v-364"/>
            <l n="7.411">Haec postquam est fatus, consedit. Protinus alta </l>
             
            <l n="7.412">Dardanides Priamus divis par mente profatur, </l>
             
            <l n="7.413">Has placido senior fundens de pectore voces.</l>
             
            <l n="7.414">Troes, Dardanii, sociique, audite loquentem</l>
             
            <l n="7.415">Me taciti, dum, quae menti est sententia, promo.</l>
             
            <l n="7.416">Nunc coenam sibi quisque paret per castra, labantes</l>
             
            <l n="7.417">Et victu revocet vires: tum deinde sub armis</l>
             
            <l n="7.418">Excubet ante urbem, servans quae nocte tuenda.</l>
             
            <l n="7.419">Cras primo ad curvas Idaeus mane carinas</l>
             
            <l n="7.420">Hinc eat; Atridaeque, Paris quae sentit, utrique <note type="numvers">420</note>
            </l>
             
            <l n="7.421">Nuntiet; ac sapiens idem sermone diserto</l>
             
            <l n="7.422">Hortetur, bello abstineant, pugnaeque tumultu</l>
             
            <l n="7.423">Horrisono, campis donec prostrata virorum</l>
             
            <l n="7.424">Corpora multa queant tollique, ignique cremari.</l>
             
            <l n="7.425">Inde iterum duri gliscent certamina Martis,</l>
             
            <l n="7.426">Dum fors ipsa acies commissas distrahat, et dum</l>
             
            <l n="7.427">Armorum, bellique ferat victoria finem. </l>
             
            <l n="7.428">Haec senior; dictis cuncti assensere, dapesque,</l>
             
            <l n="7.429">Ut jussi, curant passim per castra, coacti</l>
             
            <l n="7.430">In turmas. Mane Idaeus tentoria Grajūm <note type="numvers">430</note>
            </l>
             
            <l n="7.431">Celsa petit; nactusque viros Agamemnonis altam</l>
             
            <l n="7.432">Ad puppim, stetit in mediis, ac talia fatur: </l>
             
            <l n="7.433">Atridae, Grajūm et proceres, audire loquentem</l>
             
            <l n="7.434">Ne pigeat, quae me Priamus, Trojanaque fari</l>
             
            <l n="7.435">Gens jubet; ipse Paris, caput exitiale malorum,</l>
             
            <l n="7.436">Quae vobis mandata suo vult nomine ferri.</l>
             
            <l n="7.437">Quidquid opum Trojam Grajis advexit ab oris,</l>
             
            <l n="7.438">(Atque utinam in mediis esset prius obrutus undis)</l>
             
            <l n="7.439">Reddet; multa addet de re patriaque, suaque</l>
             
            <l n="7.440">Praeterea. uxorem Menelao at reddere forti <note type="numvers">440</note>
            </l>
             
            <l n="7.441">Velle negat. Troës frustra hortanturque, rogantque.</l>
             
            <l n="7.442">Illi etiam hoc dici mandarunt: strata virorum </l>
             
            <pb n="v-393"/>
            <l n="7.443">Corpora num placeat tollique, ignique cremari</l>
             
            <l n="7.444">Inde iterum saevo decernere Marte licebit,</l>
             
            <l n="7.445">Dum fors ipsa acies commissas distrahat, et dum</l>
             
            <l n="7.446">Armorum, bellique ferat victoria finem. </l>
             
            <l n="7.447">Sic ait. illi autem taciti conversa tenebant</l>
             
            <l n="7.448">Ora inter sese. mens cura fluctuat intus</l>
             
            <l n="7.449">Ancipiti. Haec tandem est Diomedes voce locutus. </l>
             
            <l n="7.450">Nemo Helenam, quaecunque Paris vel munera spondet, <note type="numvers">450</note>
            </l>
             
            <l n="7.451">Accipiat. nam quis tam stultus non videt urbi</l>
             
            <l n="7.452">Dardaniae extremam jam fato instare ruinam? </l>
             
            <l n="7.453">Talia Tydides: cuncti assensere loquenti, </l>
             
            <l n="7.454">Veram et concordi vocem clamore probarunt.</l>
             
            <l n="7.455">Tum sic Idaeum alloquitur Pelopeïus heros: </l>
             
            <l n="7.456">Idaee, heic quid opus verbis? tu scilicet ipse </l>
             
            <l n="7.457">Audis quid placeat Grajis; sententia discors</l>
             
            <l n="7.458">Nec mea communi pugnat. Sed corpora vita </l>
             
            <l n="7.459">Functa uri haud equidem invideo: decet igne cremari, </l>
             
            <l n="7.460">Nancisci et rapidas funesta cadavera flammas. <note type="numvers">460</note>
            </l>
             
            <l n="7.461">Fide: Jovem testor, qui foedera fulmine sancit.</l>
             
            <l n="7.462">Sic ait; atque manu ad superos sceptrum extulit omnes. </l>
             
            <l n="7.463">Nec mora, Trojanas Idaeus fertur ad arces. </l>
             
            <l n="7.464">Qui simul ac venit, Troesque, ac Dardana pubes </l>
             
            <l n="7.465">Densi ubi concilio in magno de more sedebant, </l>
             
            <l n="7.466">Illius optantes reditum; responsaque Graji </l>
             
            <l n="7.467">Rettulit in medio stans regis; turba soluto </l>
             
            <l n="7.468">Se coetu accingit, pars tollere corpora plaustris, </l>
             
            <l n="7.469">Pars rapta nemus antiquum populare bipenni.</l>
             
            <l n="7.470">Nec minus et Danai, digressi puppibus altis, <note type="numvers">470</note>
            </l>
             
            <l n="7.471">Festinant socios alii asportare jacentes, </l>
             
            <l n="7.472">Densam alii ferro certatim evertere silvam. </l>
             
            <l n="7.473">Jamque adeo, Oceani linquens vada lene fluentis, </l>
             
            <l n="7.474">Sol caelo intulerat sese, camposque profusis </l>
             
            <pb n="Homer-422"/>
            <l n="7.475">Figebat late radiis, et florea rura.</l>
             
            <l n="7.476">At Grajūm inter se passim, Troumque catervae</l>
             
            <l n="7.477">Occursant, campis et mixtae impune vagantur.</l>
             
            <l n="7.478">Nec facile agnoscunt confusa in caede suorum</l>
             
            <l n="7.479">Ora prius, quam tabo atros, et pulvere multo</l>
             
            <l n="7.480">Membra super tectos, haustis de flumine lymphis, <note type="numvers">480</note>
            </l>
             
            <l n="7.481">Abluerunt. Tum quisque suos flens aggerat altis</l>
             
            <l n="7.482">Impositos plaustris. luctu indulgere vetabat</l>
             
            <l n="7.483">Trojugenas Priamus: taciti dant corpora flammis</l>
             
            <l n="7.484">Mixta catervatim. quae cum vento incitus; ignis</l>
             
            <l n="7.485">Cuncta hausit, lento rediere ad moenia gressu.</l>
             
            <l n="7.486">Parte alia tristes usserunt corpora Graji,</l>
             
            <l n="7.487">Perfunctique opere, ad naves et castra redibant,</l>
             
            <l n="7.488">Postquam fera rubens accendit lumina vesper.</l>
             
            <l n="7.489">Nondum etiam Oceanum supra formosa rubebat</l>
             
            <l n="7.490">Surgens caeruleis Aurora e fluctibus: aurae <note type="numvers">490</note>
            </l>
             
            <l n="7.491">Sublustri incipiunt cum primum albescere nocte.</l>
             
            <l n="7.492">Tum strato delecta manus consurgit Achivūm,</l>
             
            <l n="7.493">Atque pyram circa ingentem struxere sepulcrum</l>
             
            <l n="7.494">Ingens, effosso coacervatum aggere, cunctis</l>
             
            <l n="7.495">Quod commune foret; murum et duxere; locarunt</l>
             
            <l n="7.496">Aërias juxta et turres, ratibusque virisque</l>
             
            <l n="7.497">Tutamen dubios ad casus, aptaque in ipsis</l>
             
            <l n="7.498">Limina portarum, possent qua erumpere currus;</l>
             
            <l n="7.499">Et fossam egesta circum tellure per orbem,</l>
             
            <l n="7.500">Et densos duro fixerunt robore vallos. <note type="numvers">500</note>
            </l>
             
            <l n="7.501">Haec animis opera urgebat certantibus instans</l>
             
            <l n="7.502">Confertim jusso pubes Argiva labori.</l>
             
            <l n="7.503">Dī, Jovis in magni domibus de more sedentes,</l>
             
            <l n="7.504">Adspectuque haerent defixi, et surgere tantas</l>
             
            <l n="7.505">Mirantur subito moles, quos inter ab imo</l>
             
            <l n="7.506">Qui terram quassat, Neptunus talia fatur:</l>
             
            <pb n="v-445"/>
            <l n="7.507">Jupiter, et quis erit posthac mortalis in orbe </l>
             
            <l n="7.508">Toto usquam, exquirat qui mentem et fata deorum</l>
             
            <l n="7.509">Ante, manum admorit quam coepto cuilibet? en ut </l>
             
            <l n="7.510">Argivi murum ingentem struxere, carinas <note type="numvers">510</note>
            </l>
             
            <l n="7.511">Qui tegat, immani fossa et cinxere, nec ulli </l>
             
            <l n="7.512">Sacra prius fecere tamen solemnia divūm. </l>
             
            <l n="7.513">Scilicet hic murus fama ut praestante feratur </l>
             
            <l n="7.514">Per gentes late varias, quascunque videt Sol; </l>
             
            <l n="7.515">Amplius at nusquam memorentur moenia Trojae </l>
             
            <l n="7.516">Alta, meo quondam, Phoebique exstructa labore.</l>
             
            <l n="7.517">Talia Neptunus; fratrem sed vana querentem </l>
             
            <l n="7.518">Jupiter increpuit: Tene istaec, magne tridenti </l>
             
            <l n="7.519">Horrendo terram quatiens Neptune, timere; </l>
             
            <l n="7.520">Quae multo inferior manibusque, animisque deorum <note type="numvers">520</note>
            </l>
             
            <l n="7.521">Vix aliquis metuat? stabit tibi gloria late </l>
             
            <l n="7.522">Inconcussa omnes claro sub Sole per oras. </l>
             
            <l n="7.523">Quin age, cum patrias Danaūm gens ibit ad urbes </l>
             
            <l n="7.524">Pandens vela Noto, murum tu disjice, et altos </l>
             
            <l n="7.525">Merge, undis haustum, sub fluctus, litus arena </l>
             
            <l n="7.526">Totum sterne super, nusquam ut pars ulla supersit, </l>
             
            <l n="7.527">Disjecti restent nusquam ut vestigia muri.</l>
             
            <l n="7.528">Haec superi: occiduas Titan se mersit in undas, </l>
             
            <l n="7.529">Septaque murorum jam structa in litore stabant. </l>
             
            <l n="7.530">Tum Danai curantque dapes, mactantque juvencos, <note type="numvers">530</note>
            </l>
             
            <l n="7.531">Quisque sua ingressus tentoria. litora complent </l>
             
            <l n="7.532">Advectae Lemno portantes vina carinae, </l>
             
            <l n="7.533">Miserat Euneus quas cretus Iasone, regi </l>
             
            <l n="7.534">Aemonio peperit quem Lemnias Hypsipylea. </l>
             
            <l n="7.535">Mille cados misit, munus memorabile, Atridis. </l>
             
            <l n="7.536">Quod superest, Grajūm proceres, vulgusque parabat, </l>
             
            <l n="7.537">Quisque sibi, ferro splendente, aut pellibus, aere </l>
             
            <l n="7.538">Aut fulvo, aut bobus, vel captis Marte virorum</l>
             
            <pb n="v-475"/>
            <l n="7.539">Corporibus: multoque hilarant convivia Baccho, </l>
             
            <l n="7.540">Atque epulis feram in noctem vescuntur opimis. <note type="numvers">540</note>
            </l>
             
            <l n="7.541">Nec minus et Troes, sociique epulantur in urbe </l>
             
            <l n="7.542">Queis diram tota rex cladem nocte parabat </l>
             
            <l n="7.543">Jupiter, usque tonans horrendum. pulsa micabant </l>
             
            <l n="7.544">Corda metu, pallorque viris infecerat ora. </l>
             
            <l n="7.545">Vina solo e cyathis fundebant; atque liquorem </l>
             
            <l n="7.546">Lenaeum est ausus nemo gustare prius, quam </l>
             
            <l n="7.547">Magnanimo invergens libasset rite Tonanti. </l>
             
            <l n="7.548">Inde ineunt thalamos, ac sternunt membra sopori. </l>
             
         </div>
         <div type="poesis-liber" met="hexameter" n="08">
            <head>HOMERI ILIADOS LIBER OCTAVUS. </head>
            <l n="8.1">Pulchra, mari crocea surgens in veste, per omnes</l>
             
            <l n="8.2">Fundebat sese terras Aurora: deorum</l>
             
            <l n="8.3">Summo concilium caelo regnator habebat.</l>
             
            <l n="8.4">Cuncta silent: solio ex alto sic Jupiter orsus. </l>
             
            <l n="8.5">Huc aures cuncti, mentesque advertite vestras,</l>
             
            <l n="8.6">Dīque, deaeque, loquar dum, quae fert corde voluntas.</l>
             
            <l n="8.7">Dicta probate omnes; neve hinc praecidere quisquam</l>
             
            <l n="8.8">Speret posse aliquid, seu mas, seu foemina. Si quis,</l>
             
            <l n="8.9">Auxilio veniens dura inter praelia, Troas</l>
             
            <l n="8.10">Juverit, aut Danaos, foede remeabit Olympum <note type="numvers">10</note>
            </l>
             
            <l n="8.11">Saucius: arreptumve obscura in Tartara longe</l>
             
            <l n="8.12">Demittam ipse manu jaciens; immane barathrum</l>
             
            <l n="8.13">Alte ubi sub terram vasto descendit hiatu,</l>
             
            <l n="8.14">Orcum infra, quantum jacet infra sidera tellus:</l>
             
            <l n="8.15">Aere solum, aeterno ferri stant robore portae.</l>
             
            <l n="8.16">Quam cunctis melior sim dīs, tum denique discet.</l>
             
            <l n="8.17">Quin agite, atque meas jam nunc cognoscite vires.</l>
             
            <l n="8.18">Ingentem heic auro e solido religate catenam;</l>
             
            <l n="8.19">Deinde manus cuncti validas adhibete, trahentes</l>
             
            <l n="8.20">Ad terram: non ulla fuat vis tanta, laborque, <note type="numvers">20</note>
            </l>
             
            <l n="8.21">Caelesti qui sede Jovem deducere possit:</l>
             
            <l n="8.22">Ast ego vos, terramque, et magni caerula ponti</l>
             
            <l n="8.23">Stagna traham, dextra attollens, et vertice Olympi</l>
             
            <l n="8.24">Suspendam: vacuo pendebunt aëre cuncta.</l>
             
            <l n="8.25">Tantum supra homines mea vis, et numina supra est.</l>
             
            <l n="8.26">Jupiter haec: taciti mussant dī, duraque secum</l>
             

            <pb n="v-28"/>
            <l n="8.27">Patris dicta omnes tremefacto in corde volutant.</l>
             
            <l n="8.28">Fulgentes tum pulchra oculos Tritonia Pallas: </l>
             
            <l n="8.29">o pater, o divūm regnator summe, docere</l>
             
            <l n="8.30">Desine. quam praestes invicto robore scimus <note type="numvers">30</note>
            </l>
             
            <l n="8.31">Caelicolae jamdudum omnes, ultroque fatemur.</l>
             
            <l n="8.32">Sed gentis miseret Danaūm: quae clara secundo</l>
             
            <l n="8.33">Marte olim, satis nunc contra urgetur iniquis.</l>
             
            <l n="8.34">At (quando sic, magne, jubes) absistere pugna</l>
             
            <l n="8.35">Certum est: consilio tantum prodesse fideli</l>
             
            <l n="8.36">Sit fas; irato ne te gens omnis ad unum</l>
             
            <l n="8.37">Occidat, extremamque trahat prolapsa ruinam. </l>
             
            <l n="8.38">Olli subridens placido rex pectore: Fide, </l>
             
            <l n="8.39">Fide meus, dixit, sanguis Tritonia; mitis </l>
             
            <l n="8.40">Nam tibi ero, haud miti quanquam haec sum mente locutus. <note type="numvers">40</note>
            </l>
             
            <l n="8.41">Tantum effatus, equos duci jubet; atque volucri</l>
             
            <l n="8.42">Aeripedes jungit curru, flavaque comantes</l>
             
            <l n="8.43">Colla juba: ipse humeris auro thoraca rigentem</l>
             
            <l n="8.44">Induit, et, curru exceptus fulgente, flagello</l>
             
            <l n="8.45">Admonuit bijugos. rapido per inania cursu</l>
             
            <l n="8.46">Terram illi caelumque inter fugere volantes,</l>
             
            <l n="8.47">Idaeum ad montem donec, nemorosaque ventum est</l>
             
            <l n="8.48">Gargara; ubi liquidi fontes, ubi densa ferarum</l>
             
            <l n="8.49">Lustra horrent, lucusque deo sacer, araque luco</l>
             
            <l n="8.50">In medio jam thure pio, jam floribus halat. <note type="numvers">50</note>
            </l>
             
            <l n="8.51">Heic pater omnipotens multo sudore madentes</l>
             
            <l n="8.52">Solvit equos, totumque atra caligine montem</l>
             
            <l n="8.53">Involvens, nimbo ipse caput circumdatus aureo,</l>
             
            <l n="8.54">Restitit, aërioque ingens in vertice sedit;</l>
             
            <l n="8.55">Dardaniam unde urbem, classem unde inspectat Achivam. </l>
             
            <l n="8.56">Jam trepidi, sua quisque intra tentoria, Graji</l>
             
            <l n="8.57">Instaurant victu vires, pugnaeque parant se.</l>
             
            <l n="8.58">Nec minus interea diversa in parte juventus </l>
             
            <pb n="v-55"/>
            <l n="8.59">Dardana collucens Phrygiis fulgebat in armis;</l>
             
            <l n="8.60">Inferior numero: tamen et committere pugnam, <note type="numvers">60</note>
            </l>
             
            <l n="8.61">Et certae fidens animi se opponere morti.</l>
             
            <l n="8.62">Urget enim res dura, omnes invadere dulci</l>
             
            <l n="8.63">Pro lare, pro gnatis, cara pro conjuge casus.</l>
             
            <l n="8.64">Panduntur portae; varioque in bella ruentum</l>
             
            <l n="8.65">Aura sonat fremitu: promunt se moenibus altis</l>
             
            <l n="8.66">Certatim turmaeque equitum, peditumque phalanges.</l>
             
            <l n="8.67">Jamque adeo oppositis Martem invasere maniplis;</l>
             
            <l n="8.68">Congressaeque amborum acies densantur et hastae,</l>
             
            <l n="8.69">Ensesque, clypeique una, et thoraces aheni</l>
             
            <l n="8.70">Concurrunt flictu ingenti: fragor aethera complet. <note type="numvers">70</note>
            </l>
             
            <l n="8.71">Caedentum laetae voces miscentur in unum</l>
             
            <l n="8.72">Cum gemitu miserorum, extrema in morte dolentum:</l>
             
            <l n="8.73">Tela madent, largo tepefacta est sanguine tellus. </l>
             
            <l n="8.74">Sic geminae adversis, dubio in certamine Martis,</l>
             
            <l n="8.75">Ordinibus tendunt acies: hinc ferreus imber</l>
             
            <l n="8.76">Ingruit, atque illinc: sternuntur fortia leto</l>
             
            <l n="8.77">Corpora. longum anceps haesit victoria, ab ipsa</l>
             
            <l n="8.78">Aurora, medium donec Sol contigit axem. </l>
             
            <l n="8.79">Tum pater auratas, aequato examine, lances</l>
             
            <l n="8.80">Sustulit ipse manu magna; diversaque fata <note type="numvers">80</note>
            </l>
             
            <l n="8.81">Hinc Grajūm, hinc Troum imposuit. Grajūm ocyus almam</l>
             
            <l n="8.82">Ad terram fluxere, leves abiere sub auras</l>
             
            <l n="8.83">Fata Phrygum. post haec frondosa clarus ab Ida</l>
             
            <l n="8.84">Horrendum intonuit; Danaūmque sub ipsa coruscum</l>
             
            <l n="8.85">Agmina contorsit fulmen. videre cadentis</l>
             
            <l n="8.86">Fulgorem attoniti, turbatique omine: mentes</l>
             
            <l n="8.87">Dejectae, versique atra formidine vultus. </l>
             
            <l n="8.88">Heic non Idomeneus, non Grajūm ductor Atrides, </l>
             
            <l n="8.89">Non gemini Martis comites, duo fulmina belli, </l>
             
            <l n="8.90">Ajaces mansere loco; sed tuta capessunt <note type="numvers">90</note>
            </l>
             
            <pb n="v-79"/>
            <l n="8.91">Castra fuga. Danaūm tutela, Gerenius omni</l>
             
            <l n="8.92">E numero Nestor saeva inter praelia solus </l>
             
            <l n="8.93">Restitit, ille quidem cupiens dare terga; tenetur</l>
             
            <l n="8.94">Sed tardo invitus curru. nam forte sagitta,</l>
             
            <l n="8.95">Dius Alexander valido quam misit ab arcu,</l>
             
            <l n="8.96">Haesit equo fronte in summa, qua proxima leto</l>
             
            <l n="8.97">Est via, subjectoque insedit fixa cerebro.</l>
             
            <l n="8.98">Tollit se arrectum, canthoque involvitur aereo,</l>
             
            <l n="8.99">Et socios consternat equos. abjungere curru</l>
             
            <l n="8.100">Quem cupiens, trepidus stricto dum lenta secabat <note type="numvers">100</note>
            </l>
             
            <l n="8.101">Ferro lora senex, contra Mavortius Hector,</l>
             
            <l n="8.102">Acer equis auriga, adversa ex parte ruebat</l>
             
            <l n="8.103">Turbam inter, fremitumque virūm. Miserande, jaceres</l>
             
            <l n="8.104">Iliaco, Nestor, campo, Tydeïus heros</l>
             
            <l n="8.105">Ni foret auxilio. magna qui voce vocatum</l>
             
            <l n="8.106">Increpuit Laërtiaden: Sate sanguine divūm, </l>
             
            <l n="8.107">Consiliis, Laërtiade, bonus auctor, Ulysse,</l>
             
            <l n="8.108">Quo fugis, ignavosque inter das cernere inerme</l>
             
            <l n="8.109">Dorsum hosti, tergo dum foede insederit hasta?</l>
             
            <l n="8.110">Siste gradum, pariterque ambo servemus amicum <note type="numvers">110</note>
            </l>
             
            <l n="8.111">Neliden; veniens quem jam premet, ocyus ambo</l>
             
            <l n="8.112">Ni sumus auxilio, saevumque repellimus, Hector.</l>
             
            <l n="8.113">Sic ait: aërias non exaudita per auras,</l>
             
            <l n="8.114">Dicta volant. rapido non secius ille ruebat</l>
             
            <l n="8.115">Quippe cavas cursu ad naves, ac tuta petebat. </l>
             
            <l n="8.116">Ergo heros currum densa inter milia solus</l>
             
            <l n="8.117">Impulit, et primam ante aciem stetit acer in armis</l>
             
            <l n="8.118">Pro sene; quem blandus verbis compellat amicis: </l>
             
            <l n="8.119">o pater, haec duro bellatrix Marte juventus </l>
             
            <l n="8.120">Te premit, invictum quondam; nunc pigra senectus <note type="numvers">120</note>
            </l>
             
            <l n="8.121">Debilitat; fortis tibi non auriga, jugales </l>
             
            <l n="8.122">Non pedibus celeres nunc adsunt. en age, currus</l>
             
            <pb n="v-104"/>
            <l n="8.123">Scande meos: rapidis nosces pernicius Euris</l>
             
            <l n="8.124">Ut campo volitent bijugi, quos victor ademi</l>
             
            <l n="8.125">Dardanio Aeneae. quin istos linquimus ergo</l>
             
            <l n="8.126">Curandos famulis, nosque his invadimus hostem?</l>
             
            <l n="8.127">Tu senior cape lora manu; jam sentiet Hector,</l>
             
            <l n="8.128">Inque mea vesana manu bacchetur an hasta. </l>
             
            <l n="8.129">Sic ait ille; senex dictis non abnuit. ergo</l>
             
            <l n="8.130">Nestoreos curant bijugos, regumque capessunt <note type="numvers">130</note>
            </l>
             
            <l n="8.131">Jussa citi Sthenelus cum magnanimo Eurymedonte.</l>
             
            <l n="8.132">Tydidae currum Nestor conscendit, et ipse</l>
             
            <l n="8.133">Tydides. Nestor manibus tum cepit habenas,</l>
             
            <l n="8.134">Verberaque insonuit: cursu fugere volucri</l>
             
            <l n="8.135">Alipedes; dicto et citius torvum Hectora juxta</l>
             
            <l n="8.136">Advenere. petit missa quem protinus hasta</l>
             
            <l n="8.137">Ardentemque oculis, curruque adversa ruentem</l>
             
            <l n="8.138">Tydides. illum stridens haud contigit hasta,</l>
             
            <l n="8.139">Fixit at, in pectus juxta delata papillam,</l>
             
            <l n="8.140">Magnanimi prolem Thebaei Eniopea, <note type="numvers">140</note>
            </l>
             
            <l n="8.141">Aurigam, famulumque. immani vulnere ab alto</l>
             
            <l n="8.142">Volvitur excussus curru; lapsusque fragore</l>
             
            <l n="8.143">Terret equos, retro subita formidine versos,</l>
             
            <l n="8.144">Et dulcem exspirat, resoluto robore, vitam.</l>
             
            <l n="8.145">Indoluit rapto auriga Priameïus heros,</l>
             
            <l n="8.146">Et cari fato ingemuit sub corde, sodalis.</l>
             
            <l n="8.147">Quem stratum liquit tamen atro in pulvere, quaerens</l>
             
            <l n="8.148">Acrem animis alium, posset cui credere currus.</l>
             
            <l n="8.149">Continuo est nactus praestantem robore, et omnes</l>
             
            <l n="8.150">Audacem ad casus, dubiique pericula Martis, <note type="numvers">150</note>
            </l>
             
            <l n="8.151">Iphitiden Archeptolemum; quem scandere currum</l>
             
            <l n="8.152">Ocyus, atque datas moliri jussit habenas. </l>
             
            <l n="8.153">Heic magnam Teucri cladem, dirumque subissent </l>
             
            <l n="8.154">Exitium, pecudum ritu intra moenia pulsi.</l>
             
            <pb n="Homer-v-130"/>
            <l n="8.155">Lumina ni advertens divūm pater, atque hominum rex,</l>
             
            <l n="8.156">Palantes caeli summa vidisset ab arce.</l>
             
            <l n="8.157">Qui dirum subito intonuit, magnaque coruscum</l>
             
            <l n="8.158">Intorsit fulmen dextra, terramque sub ipsis</l>
             
            <l n="8.159">Percussit Diomedis equis: tum, sulfure late</l>
             
            <l n="8.160">Accenso, horrendum se fundens flamma reluxit. <note type="numvers">160</note>
            </l>
             
            <l n="8.161">At consternati curru cecidere sub alto</l>
             
            <l n="8.162">Cornipedes. fugere omni variata lepore</l>
             
            <l n="8.163">Nestoreis lora e manibus; conterritus ipse</l>
             
            <l n="8.164">Corde senex pavido, Diomedem affatur; et, hinc te</l>
             
            <l n="8.165">Proripe, ait, Tydide; et equos ad litora verte,</l>
             
            <l n="8.166">Dum licet. iratus laudem negat ille deorum</l>
             
            <l n="8.167">Nam pater, huic hodie dexter favet: cum volet, idem</l>
             
            <l n="8.168">Post decus et nobis magnum feret; ulla virorum</l>
             
            <l n="8.169">Nec potis est summo virtus pugnare Tonanti.</l>
             
            <l n="8.170">Haec Nestor: contra Tydides: vera profecto <note type="numvers">170</note>
            </l>
             
            <l n="8.171">Ista, senex: mihi corde dolor sed tristis in imo</l>
             
            <l n="8.172">Ardet. Trojugenas inter nam verba frequentes</l>
             
            <l n="8.173">Cum faciet, sese jactans hoc improbus Hector</l>
             
            <l n="8.174">Dicet: Me viso, Diomedes tuta petivit</l>
             
            <l n="8.175">Castra metu fugiens tremefactus. terra dehiscat</l>
             
            <l n="8.176">Tunc mihi, et indecorem Stygias demittat ad umbras. </l>
             
            <l n="8.177">Talia Tydides: contra Neleïus heros.</l>
             
            <l n="8.178">Nam quid ais, magni proles fortissima Tydei?</l>
             
            <l n="8.179">Nec dicet, nec, te ignavum si dixerit Hector,</l>
             
            <l n="8.180">Dardanidis, Teucrisque fidem, Troumque pudicis <note type="numvers">180</note>
            </l>
             
            <l n="8.181">Conjugibus faciet, quarum atro in pulvere fortes</l>
             
            <l n="8.182">Marte tuo domiti nuper jacuere mariti. </l>
             
            <l n="8.183">Sic ait; inque agmen fugientum protinus egit </l>
             
            <l n="8.184">Cornipedes. Teucri telis, magnoque sequuntur </l>
             
            <l n="8.185">Clamore. ante omnes crista caput hirtus equina </l>
             
            <l n="8.186">Magnis Tydiden sic vocibus increpat Hector:</l>
             
            <pb n="v-160"/>
            <l n="8.187">Tydide, eximio Graji te semper honore</l>
             
            <l n="8.188">Ante alios coluere sedilique, et dape multa,</l>
             
            <l n="8.189">Pluribus et vini cyathis: nunc temnere contra</l>
             
            <l n="8.190">Incipient mollem, muliebri et more timentem. <note type="numvers">190</note>
            </l>
             
            <l n="8.191">I, pavida, imbellisque, fugaxque puella. nec arcem</l>
             
            <l n="8.192">Pergameam scandes, me victo; Troadas altis</l>
             
            <l n="8.193">Nec duces captas in puppibus. ante peremptus</l>
             
            <l n="8.194">Nanque mea tristes dextra mittere sub umbras. </l>
             
            <l n="8.195">Talia Priamides jactabat. fluctuat intus</l>
             
            <l n="8.196">Ille anceps, pendetque animi, num rursus in hostem</l>
             
            <l n="8.197">Vertat equos, atque arma furens ferat obvia contra.</l>
             
            <l n="8.198">Ter cura haec mentem subiit, ter magnus ab Ida</l>
             
            <l n="8.199">Jupiter intonuit laetum pugnantibus omen</l>
             
            <l n="8.200">Trojugenis. altum quos clamans incitat Hector. <note type="numvers">200</note>
            </l>
             
            <l n="8.201">o Troës, Lyciique, et pubes Dardana, nunc, nunc</l>
             
            <l n="8.202">Este viri, atque animos, validasque expromite vires.</l>
             
            <l n="8.203">Ipse mihi altitonans pugnae dat signa secundae</l>
             
            <l n="8.204">Jupiter, et laudem spondet; certumque minatur</l>
             
            <l n="8.205">Exitium contra Danais. qui moenia stulti</l>
             
            <l n="8.206">Struxerunt malefirma, labantia; sistere quibunt</l>
             
            <l n="8.207">Quae prostrata meum nec parvo tempore robur.</l>
             
            <l n="8.208">Ast humilem saltu fossam pernice, labore</l>
             
            <l n="8.209">Transilient nullo alipedes. Dehinc litora postquam</l>
             
            <l n="8.210">Attigero, curvas et puppes, tunc memor esto <note type="numvers">210</note>
            </l>
             
            <l n="8.211">Ignem aliquis, rapidasque faces inferre. cremabo</l>
             
            <l n="8.212">Actutum naves, pubemque in navibus, atro</l>
             
            <l n="8.213">Deprensam fumo involvens, nigraque favilla. </l>
             
            <l n="8.214">Sic ait; hortaturque suos in bella jugales:</l>
             
            <l n="8.215">Xante, Podarge, Aethon, invicto et robore Lampe,</l>
             
            <l n="8.216">Nunc multam grati memoresque rependite curam,</l>
             
            <l n="8.217">Et fruges, et vina, manu quae apponere vobis</l>
             
            <l n="8.218">Ipsa sua large, magni genus Eetionis,</l>
             
            <pb n="v-188"/>
            <l n="8.219">Andromache solita est prius, ipsi quam mihi, juncta</l>
             
            <l n="8.220">Cui thalamo est, quo se felicem conjuge dicit. <note type="numvers">220</note>
            </l>
             
            <l n="8.221">Ite, agedum, celerate alacres, praedemur ut illum</l>
             
            <l n="8.222">Nelidae clypeum, quem late didita fama</l>
             
            <l n="8.223">Esse auro totum e solido fert intus et extra,</l>
             
            <l n="8.224">Detractumque humeris leto strati Diomedis</l>
             
            <l n="8.225">Dedaleum thoraca, opus admirabile, telis</l>
             
            <l n="8.226">Indomitum Aetnaeo quem duxit Mulciber igni.</l>
             
            <l n="8.227">Quae capere annuerit si Fors, hac nocte carinas,</l>
             
            <l n="8.228">Spero equidem, Graji conscendent, velaque retro</l>
             
            <l n="8.229">Versa dabunt ventis. vana spe turgidus Hector</l>
             
            <l n="8.230">Talia clamabat: cum Juno exarsit in iras; <note type="numvers">230</note>
            </l>
             
            <l n="8.231">Atque caput quassans, solium, quo forte sedebat,</l>
             
            <l n="8.232">Auratum, sedesque alti concussit Olympi.</l>
             
            <l n="8.233">Tum sic Neptunum, furiato pectore, magna</l>
             
            <l n="8.234">Magnum diva deum alloquitur: Neptune, frementis</l>
             
            <l n="8.235">Late qui pelagi das jura tridentifer undis,</l>
             
            <l n="8.236">Necdum etiam Danaūm miseret, quos clade perire</l>
             
            <l n="8.237">Indigna immeritos cernis? nec munera menti</l>
             
            <l n="8.238">Nunc subeunt, quae multa tibi, multoque lepore</l>
             
            <l n="8.239">Structa ferunt toties Helicenque, Aegasque. vicissim</l>
             
            <l n="8.240">Tu molire aliquid, quo vincant denique Graji.</l>
             
            <l n="8.241">Argivis quotquot nam dīque, deaeque favemus,</l>
             
            <l n="8.242">Si studio Troas concordi urgere velimus,</l>
             
            <l n="8.243">Atque Jovem unanimes cohibere immane furentem,</l>
             
            <l n="8.244">Nae solus viridi residens tristetur in Ida. </l>
             
            <l n="8.245">Sic ait: irata Neptunus voce sororem</l>
             
            <l n="8.246">Increpuit: Quae verba istaec, vesana, locuta es?</l>
             
            <l n="8.247">Non me, non divūm quenquam pugnare Tonanti</l>
             
            <l n="8.248">Fas est: ille omnes unus nam viribus anteit. </l>
             
            <l n="8.249">Haec inter sese alterna dum voce loquuntur </l>
             
            <l n="8.250">Neptunus pater, et Juno, jam, quidquid ab altis <note type="numvers">250</note>
            </l>
             
            <pb n="v-212"/>
            <l n="8.251">Puppibus, et muro campi complexa coërcet</l>
             
            <l n="8.252">Fossa ingens, totum Danai magis et magis usque</l>
             
            <l n="8.253">Complebant, currusque simul, clypeataque pubes</l>
             
            <l n="8.254">Densa virūm sese miscensque urgensque. favore</l>
             
            <l n="8.255">Summi laetus enim Jovis Hector, Marte cruento</l>
             
            <l n="8.256">Haud minor, angustum cunctos concluserat arctans</l>
             
            <l n="8.257">In spatium. Ille adeo rapto ferus igne carinas</l>
             
            <l n="8.258">Ureret, Atrides, monitu Junonis amicae,</l>
             
            <l n="8.259">Ni celer hortari pavidos coepisset Achivos.</l>
             
            <l n="8.260">Ille inter puppesque, alta et tentoria, dextra <note type="numvers">260</note>
            </l>
             
            <l n="8.261">Purpuream gestans chlamydem, volat ocyor aura;</l>
             
            <l n="8.262">Celsam Ithaci et scandit puppim, quae litore stabat</l>
             
            <l n="8.263">In medio, audiri longe ut vox posset utrinque,</l>
             
            <l n="8.264">Et qua parte Ajax, et qua tendebat Achilles;</l>
             
            <l n="8.265">Extremi, validis confisi viribus ambo,</l>
             
            <l n="8.266">Et virtute, suas qui subduxere carinas.</l>
             
            <l n="8.267">Huic instans clamore omnes ciet acer Achivos: </l>
             
            <l n="8.268">Pro pudor! o specie mirandi, o rebus inertes</l>
             
            <l n="8.269">Argivi! quo nunc illa ingens gloria, quo tot</l>
             
            <l n="8.270">Magnaque verba, minaeque acres abiere? ferebat <note type="numvers">270</note>
            </l>
             
            <l n="8.271">Quisque etenim se laude olim super astra; juvencis</l>
             
            <l n="8.272">Cum Lemno in sacra caesis, epulaeque vigebant</l>
             
            <l n="8.273">Scilicet, ac multo fervebant pocula Baccho.</l>
             
            <l n="8.274">Quisque parem bello centenis, atque ducenis</l>
             
            <l n="8.275">Nam fore se Teucris jactabat. solus at omnes</l>
             
            <l n="8.276">Nunc terretque, fugatque Hector: mox inferet ignes</l>
             
            <l n="8.277">Exuretque cavas, nullo prohibente, carinas.</l>
             
            <l n="8.278">Magne deūm rector, quem tanta clade potentum</l>
             
            <l n="8.279">Afflixti regum? cui tanta est gloria, tantum</l>
             
            <l n="8.280">Et decus ereptum? nusquam tamen ulla tuarum <note type="numvers">280</note>
            </l>
             
            <l n="8.281">Ara mihi, haec tristi cum fato ad bella venirem,</l>
             
            <l n="8.282">Praeterita est puppi, struerem quin pinguia large </l>
             
            <pb n="v-240"/>
            <l n="8.283">Exta super, cupiens evertere moenia Trojae.</l>
             
            <l n="8.284">At nunc, o genitor, saltem concede roganti</l>
             
            <l n="8.285">Hanc veniam, extremae saltem nos eripe cladi,</l>
             
            <l n="8.286">Neu sinito Argivos Phrygio sub Marte domari. </l>
             
            <l n="8.287">Talia jactabat lacrimans. at Jupiter alto</l>
             
            <l n="8.288">Annuit oranti caelo, magnoque levavit</l>
             
            <l n="8.289">Moerorem augurio miserans; rebusque salutem,</l>
             
            <l n="8.290">Urgentisque fugam leti portendit Achivis. <note type="numvers">290</note>
            </l>
             
            <l n="8.291">Quippe aquilam, qua nulla volat praestantior ales,</l>
             
            <l n="8.292">Demisit cervae celeris curvo ungue tenentem</l>
             
            <l n="8.293">Hinnuleum. hunc veniens aram dejecit ad ipsam,</l>
             
            <l n="8.294">Sacra ubi fatidico suerant solemnia Graji</l>
             
            <l n="8.295">Ferre Jovi, in dubiis oracla et poscere rebus. </l>
             
            <l n="8.296">Hi postquam augurium laeti agnovere secundum, </l>
             
            <l n="8.297">Atque Jove a magno missam sensere volucrem, </l>
             
            <l n="8.298">Exarsere alacres ad pugnam, atque agmine denso </l>
             
            <l n="8.299">Arma fremunt, telisque incessunt eminus hostem. </l>
             
            <l n="8.300">Nemo tamen Grajūm certatim in bella ruentum <note type="numvers">300</note>
            </l>
             
            <l n="8.301">Jactavit sese celeresve agitasse jugales, </l>
             
            <l n="8.302">Fossarumve moras transisse, atque obvia Troum </l>
             
            <l n="8.303">Armis arma tulisse prius magno Diomede. </l>
             
            <l n="8.304">Ille dedit leto quassantem in vertice cristas </l>
             
            <l n="8.305">Princeps Phradmoniden Agelaum. huic, territus, amens </l>
             
            <l n="8.306">Dum fugit, ac retro laxatis fertur habenis, </l>
             
            <l n="8.307">Hastam humeros inter dorso defixit, et atro </l>
             
            <l n="8.308">Per medium exegit madefactam sanguine pectus. </l>
             
            <l n="8.309">Corruit exanimis, sonitum super arma dedere. </l>
             
            <l n="8.310">Post ambo excurrunt, pariterque feruntur Atridae: <note type="numvers">310</note>
            </l>
             
            <l n="8.311">Dehinc gemini Ajaces, praestanti robore uterque. </l>
             
            <l n="8.312">Post hos Idomeneus, atque armiger Idomeneos </l>
             
            <l n="8.313">Meriones, Marti magnis par viribus ille, </l>
             
            <l n="8.314">Atque animis: dehinc Eurypylus Euemone cretus,</l>
             
            <pb n="v-265"/>
            <l n="8.315">Postremus valido Teucer volat inclytus arcu,</l>
             
            <l n="8.316">Atque sub Ajacis clypeum subit. ante ferebat,</l>
             
            <l n="8.317">Ingentem clypei molem Telamonius Ajax:</l>
             
            <l n="8.318">Teucer at, e latebra prospectans, fixerat ictu</l>
             
            <l n="8.319">Postquam aliquem certo media inter milia, dulcem</l>
             
            <l n="8.320">Ille animam efflabat moriens, sub tegmen amicum <note type="numvers">320</note>
            </l>
             
            <l n="8.321">Hic rediens, puer ut sub matris veste, latebat.</l>
             
            <l n="8.322">Quem primum Teucer Phrygia de gente volucri</l>
             
            <l n="8.323">Stravit humi telo? Orsilochum prius omnibus: inde</l>
             
            <l n="8.324">Ormenon. huic addit comitem magnumque Ophelesten,</l>
             
            <l n="8.325">Daetoraque, Chomiumque, et magnanimum Lycophonten,</l>
             
            <l n="8.326">Et Polyaemoniden Hamopaona, et Melanippum.</l>
             
            <l n="8.327">Horum densa heros dejecit corpora leto.</l>
             
            <l n="8.328">Quem saevo cernens arcu vastare phalanges,</l>
             
            <l n="8.329">Laetitia exsultans propior stetit, atque ita blandus</l>
             
            <l n="8.330">Affari verbis Atrides coepit amicis: <note type="numvers">330</note>
            </l>
             
            <l n="8.331">Teucer, dulce caput, Telamonie, perge sagittis, </l>
             
            <l n="8.332">Perge tuis densos venari, ac figere Troas; </l>
             
            <l n="8.333">Lucem aliquam si forte queas affundere Grajis, </l>
             
            <l n="8.334">Et patri, qui te primis eduxit ab annis, </l>
             
            <l n="8.335">Atque nothum tamen usque suis curansque fovensque </l>
             
            <l n="8.336">In tectis aluit. fac per te clareat absens </l>
             
            <l n="8.337">Ille, senem et magna sustolle ad sidera laude. </l>
             
            <l n="8.338">Hoc tibi ego verax dico, praestabitur ipsa </l>
             
            <l n="8.339">Quod re olim: altitonans mihi Jupiter, atque Minerva </l>
             
            <l n="8.340">Annuerint vastare olim si moenia Trojae, <note type="numvers">340</note>
            </l>
             
            <l n="8.341">Prima tibi post me tribuam praestantia dona; </l>
             
            <l n="8.342">Aut tripodem, aut currum insignem geminosque jugales, </l>
             
            <l n="8.343">Iliadum aut aliquam forma praestante puellam. </l>
             
            <l n="8.344">Talia fatus erat. contra cui Teucer: Atrida </l>
             
            <l n="8.345">Magnanime, ardentem quid frustra incendis? ut hostis </l>
             
            <l n="8.346">Pulsus nanque pedem retulit sub moenia, nunquam</l>
             
            <pb n="v-295"/>
            <l n="8.347">Sponte mea cesso jaculans demittere morti</l>
             
            <l n="8.348">Corpora multa virūm. prompsi octo tela pharetra;</l>
             
            <l n="8.349">Belligeri totidem juvenes cecidere volucri</l>
             
            <l n="8.350">Confossi ferro, rabidum at contigere telo <note type="numvers">350</note>
            </l>
             
            <l n="8.351">Huncce canem nequeo. dixit, rursumque sonante</l>
             
            <l n="8.352">Impulit ab nervo magno stridore sagittam</l>
             
            <l n="8.353">Hectora in adversum: frustra; nam flexa, per auras</l>
             
            <l n="8.354">Dum volat, eximio trans altum Gorgythioni</l>
             
            <l n="8.355">Pectus iit, Priamo quem candida Castianira</l>
             
            <l n="8.356">Edidit, Aesyma Trojam deducta, deabus</l>
             
            <l n="8.357">Assimilis. flexa moriens caput acclinavit</l>
             
            <l n="8.358">Supra humerum cervice, gravi sub casside pulchrum</l>
             
            <l n="8.359">Quale solet, foetuque olim, vernoque gravatum</l>
             
            <l n="8.360">Imbre, caput flexisse horto in fragrante papaver. <note type="numvers">360</note>
            </l>
             
            <l n="8.361">Rursus mente furens avida petit Hectora; rursus</l>
             
            <l n="8.362">Missa alio sedenim (venientem avertit Apollo)</l>
             
            <l n="8.363">Flexit iter, dirum stridens, letalis arundo.</l>
             
            <l n="8.364">Ergo Archeptolemum, juxta delata papillam,</l>
             
            <l n="8.365">Hectoreum aurigam, figit, celsoque cruentum</l>
             
            <l n="8.366">Dejicit e curru. pavidi extimuere fragorem</l>
             
            <l n="8.367">Horrendum alipedes: vita olli, visque soluta est</l>
             
            <l n="8.368">Una omnis. rapto auriga ingemuit bonus Hector,</l>
             
            <l n="8.369">Et gravis incubuit menti dolor: attamen illinc</l>
             
            <l n="8.370">Abscessit stratum linquens non sponte sodalem. <note type="numvers">370</note>
            </l>
             
            <l n="8.371">Tum fratrem, nam juxta aderat, conscendere currus</l>
             
            <l n="8.372">Cerbionem, et manibus moliri jussit habenas.</l>
             
            <l n="8.373">Frater jussa facit: curru furibundus ab aureo</l>
             
            <l n="8.374">Desiluit, saxumque heros immane revulsum</l>
             
            <l n="8.375">Tollit humo, vastoque ferens clamore ruebat</l>
             
            <l n="8.376">In Teucrum. rursus diram tum forte sagittam</l>
             
            <l n="8.377">Prompserat e pharetra Teucer, nervoque sonanti</l>
             
            <l n="8.378">Aptarat, dextraque trahens admoverat ipsi </l>
             
            <pb n="v-325"/>
            <l n="8.379">Nervum humero. vulnus cui jam letale paranti</l>
             
            <l n="8.380">Mittere, partem humeri, summo qua pectore cervix <note type="numvers">380</note>
            </l>
             
            <l n="8.381">Nectitur, et morti est via proxima, perculit asper,</l>
             
            <l n="8.382">Hectorea intortus dextra, lapis; atque sonantem</l>
             
            <l n="8.383">Dirupit nervum. stupuit manus: ille solutis</l>
             
            <l n="8.384">Concidit ad terram genibus; laeva excidit arcus.</l>
             
            <l n="8.385">Haud tamen oblitus fratrem est acerrimus Ajax;</l>
             
            <l n="8.386">Sed lapso accurrens superadstitit, armaque contra</l>
             
            <l n="8.387">Omnia seminecem clypeo septemplice texit.</l>
             
            <l n="8.388">Sublatum hunc humeris gemini subiere sodales,</l>
             
            <l n="8.389">Mecisteus Echii proles, ac dius Alastor;</l>
             
            <l n="8.390">Et gemitus rumpentem altos in castra reportant. <note type="numvers">390</note>
            </l>
             
            <l n="8.391">Heic iterum Teucris mentem saevo ipse furore</l>
             
            <l n="8.392">Incendit, viresque auxit Saturnius. ergo</l>
             
            <l n="8.393">Ad fossam rursus Grajos egere, tumultu</l>
             
            <l n="8.394">Ingenti retro pulsos. It turbidus Hector,</l>
             
            <l n="8.395">Atque acie in prima furit efferus, ille Molosso</l>
             
            <l n="8.396">Horrenti similis, magnum qui per nemora alta</l>
             
            <l n="8.397">Urget aprum fretus pedibus, fortemve leonem,</l>
             
            <l n="8.398">Clunibus et dentes, coxisque infigit acutos,</l>
             
            <l n="8.399">Vertentem sese observans. nil segnius heros</l>
             
            <l n="8.400">Urgebatque acer Danaos, versoque paventis <note type="numvers">400</note>
            </l>
             
            <l n="8.401">Tergo instans turbae postremos caedere nunquam</l>
             
            <l n="8.402">Cessabat. latos capti formidine campos</l>
             
            <l n="8.403">Transmittunt, alto donec se condere vallo</l>
             
            <l n="8.404">Contigit, ac Troas, diramque evadere cladem.</l>
             
            <l n="8.405">Huc postquam illati curvas tetigere carinas,</l>
             
            <l n="8.406">Inter se, trepidi rerum, exhortantur; et ambas</l>
             
            <l n="8.407">Attollunt cum voce manus; sibi quisque vocare</l>
             
            <l n="8.408">Cuncta nec auxilio cessabat numina divūm. </l>
             
            <l n="8.409">Hector equos circum diffuso at crine comantes </l>
             
            <l n="8.410">Torvus agit, lustratque aditus; nec Gorgone saeva <note type="numvers">410</note>
            </l>
             
            <pb n="Homer-v-349"/>
            <l n="8.411">Mitior est vultum atque oculos, nec Marte cruento.</l>
             
            <l n="8.412">Haec cernens, Grajūm duros miserata labores,</l>
             
            <l n="8.413">Sic celeri Juno compellat voce Minervam: </l>
             
            <l n="8.414">Nata Jovis magni, Tritonia, siccine lentae</l>
             
            <l n="8.415">Stamus adhuc, Danaum nec fata extrema trahentum</l>
             
            <l n="8.416">Nos miseret? quos Parca gravis jam conteret omnes</l>
             
            <l n="8.417">Unius edomitos manibus; quem nulla furentem</l>
             
            <l n="8.418">Vis cohibet, miseris qui tot jam funera solus</l>
             
            <l n="8.419">Intulit. Haec Juno; Pallas cum talia coepit: </l>
             
            <l n="8.420">Jampridem hic patria putris tellure jaceret <note type="numvers">420</note>
            </l>
             
            <l n="8.421">Perditus Argivum telis; vesanus at usque</l>
             
            <l n="8.422">Ille meus dirum genitor furit, ac mihi semper</l>
             
            <l n="8.423">Obstat mente mala, coepti procedere quidquam</l>
             
            <l n="8.424">Nec sinit; oblitus, credo, quam saepe, labores</l>
             
            <l n="8.425">Rege sub Eurysteo duros cum pertulit, olli</l>
             
            <l n="8.426">Servarim gnatum. magnae qui pondere pressus</l>
             
            <l n="8.427">Aerumnae ad caelum plorabat, me pater axe</l>
             
            <l n="8.428">Misit ferre viro auxilium, curaeque levamen.</l>
             
            <l n="8.429">Ast haec si scissem praesaga mente futura;</l>
             
            <l n="8.430">Orci cum portas audax intrare, trifaucem <note type="numvers">430</note>
            </l>
             
            <l n="8.431">Atque canem est superas educere jussus in oras,</l>
             
            <l n="8.432">Abstractum ex Erebo; Stygiam non ille paludem,</l>
             
            <l n="8.433">Torrentesque atro fugisset gurgite ripas.</l>
             
            <l n="8.434">Nunc me saevus enim pater odit; nunc mihi praefert</l>
             
            <l n="8.435">Ille Thetin, nymphae se indulgens, oscula fixit</l>
             
            <l n="8.436">Quae genibus, tetigitque manu quae supplice mentum,</l>
             
            <l n="8.437">Multa rogans gravis ut Danais ornaret Achillem.</l>
             
            <l n="8.438">Ast erit, ut rursus caram Tritonida blanda</l>
             
            <l n="8.439">Voce vocet, poscatque operam cum venerit usus.</l>
             
            <l n="8.440">Verum age, tu currus, rapidosque in bella jugales, <note type="numvers">440</note>
            </l>
             
            <l n="8.441">Diva, para: ipsa, altum ingrediens penetrale parentis,</l>
             
            <l n="8.442">Armabor bello; ut noscam, Priameïus Hector </l>
             
            <pb n="v-377"/>
            <l n="8.443">Quam leto cernet vultu nos ire phalanges</l>
             
            <l n="8.444">Per medias magnoque aciem turbare tumultu.</l>
             
            <l n="8.445">Certe aliquis Troum pingui mox corpore diras</l>
             
            <l n="8.446">Pascet aves, canibusque feris data praeda, carinas</l>
             
            <l n="8.447">Ad Danaum duro confossus ab aere, jacebit. </l>
             
            <l n="8.448">Haec Pallas. dictis paret Saturnia Juno;</l>
             
            <l n="8.449">Et currus festina parat, pulchrisque comantes</l>
             
            <l n="8.450">Ornat equos phaleris, multo fulgentibus auro. <note type="numvers">450</note>
            </l>
             
            <l n="8.451">At Jovis aegisoni proles, Tritonia virgo,</l>
             
            <l n="8.452">Gressa patris celsa in magni penetralia, solvit,</l>
             
            <l n="8.453">Demisitque solo peplum, quod fecerat olim</l>
             
            <l n="8.454">Ipsa suis manibus, mira et variaverat arte.</l>
             
            <l n="8.455">Dehinc, pater indutus qua caeli nubila cogit,</l>
             
            <l n="8.456">Circumdans loricam humeris, fulgore micantem</l>
             
            <l n="8.457">Horrifico, armabat sese ad lacrimabile bellum.</l>
             
            <l n="8.458">Tum rutilos celeri currus pede scandit, et hastam</l>
             
            <l n="8.459">Corripit ingentem dextra, validamque, gravemque,</l>
             
            <l n="8.460">Heroum versas dira inter praelia turmas</l>
             
            <l n="8.461">Magnanimo qua diva domat prognata parente.</l>
             
            <l n="8.462">At Juno bijugis longo regina flagello</l>
             
            <l n="8.463">Instat equis. caeli, nullo impellente reclusae,</l>
             
            <l n="8.464">Sponte sua crepuere fores, queis Jupiter Horas</l>
             
            <l n="8.465">Praefecit, nube admota seu claudere apertum,</l>
             
            <l n="8.466">Amota sit opus clausum seu pandere Olympum.</l>
             
            <l n="8.467">Hac divae curru evectae se in bella ferebant. </l>
             
            <l n="8.468">Quas pater ut summo prospexit vertice ab Idae,</l>
             
            <l n="8.469">Infremuitque, auroque alas fulgente volucres</l>
             
            <l n="8.470">Pictam Irin misit, non mollia jussa ferentem. <note type="numvers">470</note>
            </l>
             
            <l n="8.471">Iri, ait, i celeri nisu obvia, verte retrorsum</l>
             
            <l n="8.472">Atque deas, ultraque veta procedere; ne, si</l>
             
            <l n="8.473">Huc veniant, nobis jam foede praelia gliscant.</l>
             
            <l n="8.474">Nanque hoc praedico, dictum nec tarda sequetur </l>
             
            <pb n="v-401"/>
            <l n="8.475">Res etiam. volucres currus frangam igne trisulco,</l>
             
            <l n="8.476">Evertamque ipsas, nec saevo fulmine tactis</l>
             
            <l n="8.477">Vulnera vel denis quibunt sanarier annis.</l>
             
            <l n="8.478">Discet, quam deceat patri pugnare, Minerva.</l>
             
            <l n="8.479">Junoni haud aeque irascor; solitum furit illa,</l>
             
            <l n="8.480">Sueta meis nunquam non sese opponere coeptis. <note type="numvers">480</note>
            </l>
             
            <l n="8.481">Haec pater: illa levi vacuas pede trajicit auras,</l>
             
            <l n="8.482">Atque Idam fugiens alti petit ardua caeli.</l>
             
            <l n="8.483">Nactaque vix primo sinuosi limine Olympi</l>
             
            <l n="8.484">Egressas, tenuit; Jovis et mandata profatur. </l>
             
            <l n="8.485">Quo ruitis, divae, quae mentem insana cupido</l>
             
            <l n="8.486">Incitat? auxilio Argivis nunc ire deorum</l>
             
            <l n="8.487">Rex vetat; iratusque, dabit quae facta, minatur.</l>
             
            <l n="8.488">Actutum currus franget pater igne trisulco,</l>
             
            <l n="8.489">Vosque male evertet: nec saevo fulmine tactis</l>
             
            <l n="8.490">Vulnera vel denis quibunt sanarier annis. <note type="numvers">490</note>
            </l>
             
            <l n="8.491">Disces, quam deceat patri pugnare, Minerva.</l>
             
            <l n="8.492">Junoni haud aeque iratus: solitum furit illa,</l>
             
            <l n="8.493">Sueta Jovis nunquam non sese opponere coeptis.</l>
             
            <l n="8.494">Exitium, vesana, tibi sed triste minatur,</l>
             
            <l n="8.495">Hastam audax patrem incipies si attollere contra. </l>
             
            <l n="8.496">Haec effata cito longe dea candida nisu</l>
             
            <l n="8.497">Cessit, et aërias fugit delapsa per auras. </l>
             
            <l n="8.498">Tum Juno alloquitur moestam Tritonida. nec me, </l>
             
            <l n="8.499">Nec te, diva, reor, mortalibus arma ferentem </l>
             
            <l n="8.500">Pro miseris, nunc velle Jovi concurrere bello. <note type="numvers">500</note>
            </l>
             
            <l n="8.501">His vita, his letum contingat, quod sua cuique </l>
             
            <l n="8.502">Fors feret: ut libitum est dispenset fata deūm rex, </l>
             
            <l n="8.503">Utque decet, Troum et Danaūm res judicet aequus.</l>
             
            <l n="8.504">Haec ait; alipedes retro at dea vertit Olympi </l>
             
            <l n="8.505">Aërias rursum ad sedes pulchrae ocyus Horae </l>
             
            <l n="8.506">Excepere deas, et equos solvere comantes, </l>
             
            <pb n="v-433"/>
            <l n="8.507">Atque hos ambrosia plenum ad praesepe revinctos</l>
             
            <l n="8.508">Constituunt: claris fulgenti marmore currus</l>
             
            <l n="8.509">Parietibus rite acclinant. in sedibus aureis,</l>
             
            <l n="8.510">Coelicolum coetu nullo discrimine mixtae, <note type="numvers">510</note>
            </l>
             
            <l n="8.511">Consedere, alto fixae cor vulnere, divae.</l>
             
            <l n="8.512">Jupiter Idaeo currus de vertice Olympum </l>
             
            <l n="8.513">Impulit, atque domos divūm pervenit ad altas. </l>
             
            <l n="8.514">Cui rutilos frater Neptunus limine in ipso </l>
             
            <l n="8.515">Solvit equos, currumque aris admovit, et omnem </l>
             
            <l n="8.516">Rite operit, tenui circundans carbasa textu. </l>
             
            <l n="8.517">At pater aurata de more in sede locavit </l>
             
            <l n="8.518">Membra, tuens late gentes; quem subter Olympus </l>
             
            <l n="8.519">Contremuit. Juno hinc, hinc Pallas moesta, sedebant </l>
             
            <l n="8.520">Attonitae, non fari ausae, non hiscere quidquam. <note type="numvers">520</note>
            </l>
             
            <l n="8.521">Queis genitor: Juno, Pallas, quae cura, quis angit</l>
             
            <l n="8.522">Vos tantus moeror? non certe exercuit inter</l>
             
            <l n="8.523">Bella virūm fessas longus labor, utraque Troas</l>
             
            <l n="8.524">Dum contra furit invisos, ac tristia genti</l>
             
            <l n="8.525">Arma infert. coepto me non absterreat unum</l>
             
            <l n="8.526">Quidquid inest caelo superum: (nam robore cunctos</l>
             
            <l n="8.527">Et manibus praesto validis) florentia vobis</l>
             
            <l n="8.528">Membra tremor prius invasit, quam torva cruentae</l>
             
            <l n="8.529">Se pugnae objiceret facies, certamine pugnae</l>
             
            <l n="8.530">Et quae multa cluent in duro immania facta. <note type="numvers">530</note>
            </l>
             
            <l n="8.531">Et merito: nanque (hoc effabor, quod fuit ipsa</l>
             
            <l n="8.532">Re praestare animus) misso ictam fulmine utranque</l>
             
            <l n="8.533">Vester non superas retulisset currus in arces. </l>
             
            <l n="8.534">Haec genitor: Juno compresso Pallas et ore</l>
             
            <l n="8.535">Mussabant juxta, iratae, dirumque sub alto</l>
             
            <l n="8.536">Exitium Teucris meditantes corde. profari</l>
             
            <l n="8.537">Nil ausa est Pallas, quamvis dolor aestuet intra</l>
             
            <l n="8.538">Indomitus: Juno haud tenuit sub pectore vocem</l>
             
            <pb n="v-461"/>
            <l n="8.539">Longius, impatiens irarum; ac talibus infit:</l>
             
            <l n="8.540">Nam quae istaec, rerum saevissime, verba locutus? <note type="numvers">540</note>
            </l>
             
            <l n="8.541">Nos quoque te invictum scimusque, ultroque fatemur. </l>
             
            <l n="8.542">Sed Grajae miseret gentis tamen, inclyta bello </l>
             
            <l n="8.543">Quae perit adversis nullo pro crimine fatis. </l>
             
            <l n="8.544">Nunc, quoniam sic, magne, jubes, absistimus armis. </l>
             
            <l n="8.545">Consilio at saltem liceat monitisque juvare, </l>
             
            <l n="8.546">Illa tuas pereat prorsus ne perdita ob iras.</l>
             
            <l n="8.547">Tum pater, obscuro cogit qui nubila caelo: </l>
             
            <l n="8.548">Cras iterum Oceano cum primum fulserit Eos, </l>
             
            <l n="8.549">Diva, Jovem, si forte velis spectare, videbis </l>
             
            <l n="8.550">Magnanimum clade ingenti prosternere Grajos. <note type="numvers">550</note>
            </l>
             
            <l n="8.551">Nec prius absistet, parcet nec caedibus Hector </l>
             
            <l n="8.552">Efferus, ad naves olim quam saevus Achillem </l>
             
            <l n="8.553">Suscitet eximium luctus, qua luce jacentis </l>
             
            <l n="8.554">Patrocli ad gelidum pugnabit Graja cadaver </l>
             
            <l n="8.555">Pressa malo pubes ingenti. hic vertitur ordo </l>
             
            <l n="8.556">Fatorum: hunc statui finem: nec jurgia, nec te </l>
             
            <l n="8.557">Iratam curo. non si, digressa beatis </l>
             
            <l n="8.558">Aedibus e divūm, terraeque extrema capessas, </l>
             
            <l n="8.559">Et maris; Iapetusque, et Saturnus jacet atro </l>
             
            <l n="8.560">Exsul ubi longe in barathro: nec luce fruuntur <note type="numvers">560</note>
            </l>
             
            <l n="8.561">Laetifica Solis supera in regione vagantis, </l>
             
            <l n="8.562">Nec dulci ventorum anima. nam Tartarus ambit </l>
             
            <l n="8.563">Inclusos tenebris, alta et caligine mersos. </l>
             
            <l n="8.564">Illo etiam si forte, ira stimulante, ferare, </l>
             
            <l n="8.565">Nil movear, vesana, omnemque exsuta pudorem.</l>
             
            <l n="8.566">Jupiter haec: ausa est contra nihil hiscere Juno. </l>
             
            <l n="8.567">Interea Oceano Solis jubar incidit, atram </l>
             
            <l n="8.568">Pone trahens noctem. Solem videre cadentem </l>
             
            <l n="8.569">Trojugenae inviti; nigra caligine obortas </l>
             
            <l n="8.570">Grajugenae contra laeti sensere tenebras. <note type="numvers">570</note>
            </l>
             
            <pb n="v-488"/>
            <l n="8.571">Tum socios Hector deducit litore curvo, </l>
             
            <l n="8.572">Flumineam cogens ad ripam, caede vacabat </l>
             
            <l n="8.573">Campus ubi. celsis confestim curribus omnes </l>
             
            <l n="8.574">Desiliunt, seque affundunt; atque auribus adstant </l>
             
            <l n="8.575">Arrectis. ille in mediis, Jove fretus amico, </l>
             
            <l n="8.576">Incipit haec, dextra praelongum hastile cruenta </l>
             
            <l n="8.577">Bellator gestans; fulget quo ferrea cuspis </l>
             
            <l n="8.578">In summo, subter fulvo quam circulus auro </l>
             
            <l n="8.579">Alligat: undenas telum se tendit in ulnas. </l>
             
            <l n="8.580">Hoc nixus socios affatur talibus heros. <note type="numvers">580</note>
            </l>
             
            <l n="8.581">Huc omnes Teucrique, et pubes Dardana, et omnes </l>
             
            <l n="8.582">Qui missi auxilio, vestras advertite mentes. </l>
             
            <l n="8.583">Spes erat igni altas injecto exurere puppes, </l>
             
            <l n="8.584">Et totam Argivūm leto demittere gentem, </l>
             
            <l n="8.585">Ac parta ingenti sub muros laude reverti: </l>
             
            <l n="8.586">Magna sed abrupit veniens nox orsa, virosque </l>
             
            <l n="8.587">Servavit, certa et perituras peste carinas. </l>
             
            <l n="8.588">Nunc, socii (quando sacrae decedere nocti </l>
             
            <l n="8.589">Par est) laeti epulas curate, ac solvite curru </l>
             
            <l n="8.590">Quisque suos vacuo bijuges; nec pabula quisquam <note type="numvers">590</note>
            </l>
             
            <l n="8.591">Invideat fessis. celeri dehinc moenia cursu </l>
             
            <l n="8.592">Pars adeant; et oves, et pingues cura juvencos </l>
             
            <l n="8.593">Ducere sit, Bacchi et laticem, et Cerealia dona </l>
             
            <l n="8.594">Aedibus e patriis. nec desit copia secti </l>
             
            <l n="8.595">Roboris, ut tota, quam longa est, ardeat ignis </l>
             
            <l n="8.596">Nocte ingens campis, donec se ostendat ab ortu </l>
             
            <l n="8.597">Purpureo veniens Aurora; ad sidera magnus </l>
             
            <l n="8.598">Passim ut fulgor eat. ne caeca noctis in umbra </l>
             
            <l n="8.599">Salsa fugam arripiant furtim super aequora Graji; </l>
             
            <l n="8.600">Ne tutas certe nullo discrimine puppes <note type="numvers">600</note>
            </l>
             
            <l n="8.601">Securi scandant: patriam sed moestus ad urbem </l>
             
            <l n="8.602">Sit curanda ferat qui vulnera, fixus adacta </l>
             
            <list type="unordered">
               <item>515.</item>
            </list>
            <l n="8.603">Ille hasta navim ingrediens, volucrive sagitta.</l>
             
            <l n="8.604">Unde sibi metuant alii quoque; nullaque jam gens</l>
             
            <l n="8.605">Audeat armigeros in praelia poscere Teucros.</l>
             
            <l n="8.606">At vos, cura Jovis, praecones, ite per urbem,</l>
             
            <l n="8.607">Pubentesque aevo pueri, tum, cana senectus</l>
             
            <l n="8.608">Tempora queis spargit, patres, edicite ut altas</l>
             
            <l n="8.609">Continuo scandant turres, et moenibus indent.</l>
             
            <l n="8.610">At matres serventque domos, nec parca reponant <note type="numvers">610</note>
            </l>
             
            <l n="8.611">Ligna focis vigiles, nocturna in lumina: ne quis</l>
             
            <l n="8.612">Forte dolis Grajum pateat locus; hostis ab armis</l>
             
            <l n="8.613">Ne vacuam insidias moliri possit in urbem.</l>
             
            <l n="8.614">Nunc opus haec fieri, quae dixi; cetera dicam</l>
             
            <l n="8.615">Aurora extulerit cum primum crastina lucem.</l>
             
            <l n="8.616">Cunctis spero equidem fretus dīs, et Jove summo,</l>
             
            <l n="8.617">Has procul hinc abigam pestes, gentemque nefandam,</l>
             
            <l n="8.618">Ducta malo Phrygias fato quae venit ad oras.</l>
             
            <l n="8.619">Nocte igitur cauti servemus nostraque, nosque:</l>
             
            <l n="8.620">Mane novo ut primi sub lumina Solis ahenis <note type="numvers">620</note>
            </l>
             
            <l n="8.621">Septi armis iterum pugnemus litore in ipso</l>
             
            <l n="8.622">Argivas circa naves, Martemque novemus</l>
             
            <l n="8.623">Indomitum. Experiar mene inde a puppibus urbis</l>
             
            <l n="8.624">Ad muros vertet pulsum Tydeïus heros;</l>
             
            <l n="8.625">An magis haec sternetque, aerata cuspide pectus</l>
             
            <l n="8.626">Confossum, lacerisque virum dextra exsuet armis.</l>
             
            <l n="8.627">Ille suam noscet virtutem, interritus hastam</l>
             
            <l n="8.628">Contra hanc si maneat vel parvo tempore: verum</l>
             
            <l n="8.629">Non erit ut maneat; foedo sed vulnere stratum</l>
             
            <l n="8.630">Orta dies ipsumque una, sociosque videbit. <note type="numvers">630</note>
            </l>
             
            <l n="8.631">Sic utinam immortali aevo fruar usque, senectae</l>
             
            <l n="8.632">Nec mea mutato vim robore sentiat aetas.</l>
             
            <l n="8.633">Tamque colar, colitur quam Phoebus, quamque Minerva,</l>
             
            <l n="8.634">Crastina lux Danais cladem ut latura supremam est.</l>
             
            <pb n="v-541"/>
            <l n="8.635">Talia Priamides: Troës clamore secuti </l>
             
            <l n="8.636">Dicta probant, et equos largo sudore madentes, </l>
             
            <l n="8.637">Ut jussi, abjungunt, curantque; allata revinctis </l>
             
            <l n="8.638">Pabula dehinc ponunt, non longe a curribus altis. </l>
             
            <l n="8.639">Jamque greges ovium, jam pingues urbe juvencos </l>
             
            <l n="8.640">Adduxere citi. Bacchi pars dona ferebant, <note type="numvers">640</note>
            </l>
             
            <l n="8.641">Pars Cereris. congesta ingens jam copia secti </l>
             
            <l n="8.642">Roboris. it vento sublatus ad aethera nidor. </l>
             
            <l n="8.643">Illi, exsultantes animis, partaque superbi </l>
             
            <l n="8.644">Laude, omnem tota per campum nocte sedebant </l>
             
            <l n="8.645">Discreti ordinibus. multus micat ignis, et ingens </l>
             
            <l n="8.646">Planities passim flammis distincta coruscat.</l>
             
            <l n="8.647">Ut lunam circa fulgent cum lucida pulchro </l>
             
            <l n="8.648">Astra choro, nusquam caelo dum nubila, nusquam </l>
             
            <l n="8.649">Aërios turbant ventorum flamina campos; </l>
             
            <l n="8.650">Apparent speculae, nemoroso et vertice montes, <note type="numvers">650</note>
            </l>
             
            <l n="8.651">Frondiferi et saltus; late se fulgidus aether </l>
             
            <l n="8.652">Pandit in immensum, penitusque abstrusa remoto </l>
             
            <l n="8.653">Signa polo produnt longe sese omnia; gaudet </l>
             
            <l n="8.654">Visa tuens, haeretque immoto lumine pastor: </l>
             
            <l n="8.655">Sic, naves inter Danaūm Xantique fluenta, </l>
             
            <l n="8.656">Crebri fulgebant Troum pro moenibus ignes. </l>
             
            <l n="8.657">
               <sic>Mile</sic> ignes campo fulgebant, quenque sedebat </l>
             
            <l n="8.658">Quinquaginta manus juvenum, flos gentis, ad ignem. </l>
             
            <l n="8.659">Currus propter equi, mandentes hordea, avenam </l>
             
            <l n="8.660">Et tenuem, roseis venturam ex equore bigis <note type="numvers">660</note>
            </l>
             
            <l n="8.661">Auroram, et belli certamina saeva manebant.</l>
             
         </div>
         <div type="poesis-liber" met="hexameter" n="09">
            <head>HOMERI ILIADOS LIBER NONUS</head>
            <l n="9.1">Sic laeti excubias pro moenibus urbis agebant </l>
             
            <l n="9.2">Trojugenae: at Danais pectus fuga concitat imum, </l>
             
            <l n="9.3">Terroris comes atra. ducum moerentia saevus </l>
             
            <l n="9.4">Usque dolor penitus fodit alto vulnere corda. </l>
             
            <l n="9.5">Horrendi ceu vasta cient cum caerula venti, </l>
             
            <l n="9.6">Trux Boreas, Zephyrusque, ambo de finibus orti </l>
             
            <l n="9.7">Threïciis; subito propulsu attollitur alte </l>
             
            <l n="9.8">Unda tumens immane, fretumque exaestuat imis </l>
             
            <l n="9.9">Sedibus, et multa litus perfunditur alga: </l>
             
            <l n="9.10">Sic Danaūm vario, fervebant corda tumultu, <note type="numvers">10</note>
            </l>
             
            <l n="9.11">In partes distracta; omnes, turbataque luctu.</l>
             
            <l n="9.12">It vultu moerens demisso ingentibus aeger: </l>
             
            <l n="9.13">Atrides curis, et obit tentoria, et uni </l>
             
            <l n="9.14">cuique, jubet, regum praecones dicere seorsus, </l>
             
            <l n="9.15">In coetum veniant; clamori at parcere: primas </l>
             
            <l n="9.16">Ipse sibi et sumit partes operae, atque laboris.</l>
             
            <l n="9.17">Consedere omnes moesti: consurgit Atrides</l>
             
            <l n="9.18">Ora madens lacrimis. Celsa ut de rupe cadit fons</l>
             
            <l n="9.19">Dulcis aquae, ac pleno trepidat per confraga rivo:</l>
             
            <l n="9.20">Sic fletu rigat ille genas. tum, pectore ab alto <note type="numvers">20</note>
            </l>
             
            <l n="9.21">Ingentem ducens gemitum, sic farier orsus:| </l>
             
            <l n="9.22">o socii unanimes, Grajūm regesque ducesque,</l>
             
            <l n="9.23">Jupiter, heu, me fraude mala Saturnius ipse</l>
             
            <l n="9.24">Insontem implicuit; laetos qui ad tecta Laremque</l>
             
            <l n="9.25">Promisit reditus, magno post eruta bello</l>
             
            <l n="9.26">Pergama: nunc idem captum spe lusit inani, </l>
             
            <pb n="v-21"/>
            <l n="9.27">Frustra operis fessum et longi jubet irrita ferre</l>
             
            <l n="9.28">Orsa domum, et vacuum, tot post amissa virorum</l>
             
            <l n="9.29">Milia, et indecorem nulla cum laude reverti.</l>
             
            <l n="9.30">Hunc magnus finem rebus dat Jupiter; urbes <note type="numvers">30</note>
            </l>
             
            <l n="9.31">Dejecit multas qui celso a culmine, multas</l>
             
            <l n="9.32">Dejiciet, vertetque (potest nanque omnia) fundo.</l>
             
            <l n="9.33">Ergo agite, atque meis cuncti parete volentes</l>
             
            <l n="9.34">Consiliis: longe hinc patrias fugiamus ad oras.</l>
             
            <l n="9.35">Jam spes nulla, capi nostris posse Ilion armis. </l>
             
            <l n="9.36">Dixerat Atrides: olli obstupuere silentes,</l>
             
            <l n="9.37">Attoniti et moesto curam sub corde premebant.</l>
             
            <l n="9.38">Armipotens tandem haec fatur Tydeïus heros: </l>
             
            <l n="9.39">Nunc primum incipiam verbis contendere tecum </l>
             
            <l n="9.40">Heic procerum in coetu, qua fas, Atrida; loquenti </l>
             
            <l n="9.41">Stulta nec ignavus cedam, verum obvius ibo. </l>
             
            <l n="9.42">Tu, quaecunque loquar, rex, irae parce. peperci </l>
             
            <l n="9.43">Ipse prior; lenta et sum passus mente vocari </l>
             
            <l n="9.44">Degener in Danais, nec fortia natus ad arma. </l>
             
            <l n="9.45">Haec etenim jactata omnes, juvenesque, senesque, </l>
             
            <l n="9.46">In me foeda palam norunt convicia Graji. </l>
             
            <l n="9.47">De geminis tibi quippe dedit Saturnius unum. </l>
             
            <l n="9.48">Imperio praestare dedit, sceptrisque potiri: </l>
             
            <l n="9.49">Virtutem, imperiis quae firmior omnibus una est, </l>
             
            <l n="9.50">Et sceptris praestat longe omnibus una, negavit. <note type="numvers">50</note>
            </l>
             
            <l n="9.51">Tamne igitur timidos, tam molli pectore credis, </l>
             
            <l n="9.52">Tamque sui oblitos decoris, quam dicis, Achivos? </l>
             
            <l n="9.53">Ire domum tibi si properat mens percita, solus </l>
             
            <l n="9.54">I, licet: ampla patet reditu via. stant tibi naves </l>
             
            <l n="9.55">Ad mare tot, patriis quae te huc vexere Mycenis. </l>
             
            <l n="9.56">Coeptum opus urgebunt alii, fortesque manebunt. </l>
             
            <l n="9.57">Tandem Troja cadat Grajo dum Marte: capessant </l>
             
            <l n="9.58">Vel, si tantus amor patriae telluris, et ipsi,</l>
             
            <pb n="v-47"/>
            <l n="9.59">Qua vult quisque, fugam curvis in navibus; unus</l>
             
            <l n="9.60">Ipse tamen, mecum et Sthenelus, bellabimus, alta <note type="numvers">60</note>
            </l>
             
            <l n="9.61">Dum nostris excisa armis cadat Ilios; ambo</l>
             
            <l n="9.62">Dīs quando auspicibus Phrygias advenimus oras.</l>
             
            <l n="9.63">Sic ait: at Graji magno clamore probarunt,</l>
             
            <l n="9.64">Consiliumque ducis mirati, et fortia verba.</l>
             
            <l n="9.65">In mediis surgens Nestor dehinc talia coepit. </l>
             
            <l n="9.66">Tydide Armipotens, idem virtute, sagaci</l>
             
            <l n="9.67">Mente idem longe cunctis aequalibus anteis;</l>
             
            <l n="9.68">Nec tua verba, reor, quisquam contemnet Achivūm,</l>
             
            <l n="9.69">Nec erit ut dictis dicat contraria quisquam.</l>
             
            <l n="9.70">Consilii sed non potuisti attingere finem. <note type="numvers">70</note>
            </l>
             
            <l n="9.71">Nec mirum: juvenis nanque es; mihi filius esse</l>
             
            <l n="9.72">Multorum et minimus posses. non vana locutum</l>
             
            <l n="9.73">Argivis tamen esse ajo te regibus, at, quae,</l>
             
            <l n="9.74">Apta loco, ratioque, et rerum posceret usus.</l>
             
            <l n="9.75">Nunc age, qui multo senior te glorior esse,</l>
             
            <l n="9.76">Eloquar, et pulchro pandam cuncta ordine; cunctis</l>
             
            <l n="9.77">Quae placeant Grajis, et quae probet ipse Agamemnon.</l>
             
            <l n="9.78">Gente, domo, patriaque exlex caret ille, tumultus</l>
             
            <l n="9.79">Cui sunt, ac turbae cordi, et civilia bella.</l>
             
            <l n="9.80">Mox tamen haec. furvae nunc praestat cedere nocti, <note type="numvers">80</note>
            </l>
             
            <l n="9.81">Et, quod opus, curare dapes, omnique virorum</l>
             
            <l n="9.82">Deligere ex numero vigiles, qui milite murum,</l>
             
            <l n="9.83">Egressi ad fossas, et propugnacula, servent.</l>
             
            <l n="9.84">Tu princeps Atrida (tibi nam summa potestas)</l>
             
            <l n="9.85">Incipe, et ex omni longaevos gente vocato,</l>
             
            <l n="9.86">Atque epulis adhibe proceres. tentoria vino</l>
             
            <l n="9.87">Plena tibi, nulla Grajis non luce carinis</l>
             
            <l n="9.88">Quod ponto advehitur Thracum de finibus. ingens,</l>
             
            <l n="9.89">Accipere ut multos possis, tibi copia rerum</l>
             
            <l n="9.90">Praesto est, multorum regi. consederit omnis <note type="numvers">90</note>
            </l>
             
            <pb n="v-73"/>
            
            <l n="9.91">.</l>
             
            <l n="9.92">Cum procerum numerus, qui dixerit optima factu,</l>
             
            <l n="9.93">Consilium ne sperne. et opus sapiente, bonoque est</l>
             
            <l n="9.94">Consilio Danais. non longe a navibus ardet</l>
             
            <l n="9.95">Ignis enim, vigilatque hostis. discrimine quisnam</l>
             
            <l n="9.96">Gaudeat in tanto? nox haec, rex, una salutem</l>
             
            <l n="9.97">Vel feret, exitio ingenti vel perdet Achivos. </l>
             
            <l n="9.98">Haec senior: Grajūm nemo non dicta probavit,</l>
             
            <l n="9.99">Aut renuit praecepta alacri facere omnia mente.</l>
             
            <l n="9.100">Continuo vigiles cincti fulgentibus armis,</l>
             
            <l n="9.101">Nestoris egregii proles fortis Thrasimedes, <note type="numvers">100</note>
            </l>
             
            <l n="9.102">Tum duo Martigenae Ascalaphusque et Ialmenus acer,</l>
             
            <l n="9.103">Merionesque, Aphareusque, et Deïpyrus, Lycomedes</l>
             
            <l n="9.104">Et dius magni Creontis clara propago,</l>
             
            <l n="9.105">Procedunt, septem numero; centena secuta est</l>
             
            <l n="9.106">Quenque manus juvenum, sublatisque horrida telis</l>
             
            <l n="9.107">Egreditur, fossasque inter murumque resedit.</l>
             
            <l n="9.108">Heic structos coenam sibi quisque parabat ad ignes. </l>
             
            <l n="9.109">Atrides proceres vocat in tentoria. densi </l>
             
            <l n="9.110">Considunt, celebrantque dapes, tacitique fruuntur </l>
             
            <l n="9.111">Appositis, jactantque manus ad fercula, edendi <note type="numvers">110</note>
            </l>
             
            <l n="9.112">Donec victus amor tandem est, viresque refectae.</l>
             
            <l n="9.113">Primus ibi ante omnes Nestor tunc farier infit, </l>
             
            <l n="9.114">Consilium ob sapiens dudum laudatus Achivis. </l>
             
            <l n="9.115">Hic procerum in medio sic dulci est ore locutus.</l>
             
            <l n="9.116">Atride venerande, virum rex magne, Agamemnon, </l>
             
            <l n="9.117">A te principium, sermo in te desinet omnis, </l>
             
            <l n="9.118">Cui populos fraenare dedit regnator Olympi, </l>
             
            <l n="9.119">Consulere et cunctis, legesque et ponere jura. </l>
             
            <l n="9.120">Ergo decet studioque omni te dicere facto </l>
             
            <l n="9.121">Quid fit opus, studioque pari, si forte voluntas <note type="numvers">120</note>
            </l>
             
            <l n="9.122">Est alii monstrare aliquid, quod profore credat, </l>
             
            <l n="9.123">Nulli non aures, mentemque ad vertere. postquam</l>
             
            <pb n="v-102"/>
            <l n="9.124">Audieris, statues unus, diceris et auctor.</l>
             
            <l n="9.125">Nunc igitur, sedeat quae nam sententia menti,</l>
             
            <l n="9.126">Dicam equidem. melior qua dici haud ulla profecto</l>
             
            <l n="9.127">Est potis. una placet quae nunc, atque una placebat</l>
             
            <l n="9.128">Tempore jam ex illo, raptam Briseïda quo, rex</l>
             
            <l n="9.129">Inclyte, ab irato furiis incensus Achille</l>
             
            <l n="9.130">Abduxti foede, me non laudante, rogante</l>
             
            <l n="9.131">Me frustra, immani coepto ut desistere velles. <note type="numvers">130</note>
            </l>
             
            <l n="9.132">At te saeva animis elatum ingentibus egit</l>
             
            <l n="9.133">Ira virum contra, nemo quo fortior unus,</l>
             
            <l n="9.134">Quem superi eximio divi dignantur honore.</l>
             
            <l n="9.135">Huic sua contempto rapuisti munera, habesque</l>
             
            <l n="9.136">Nunc etiam. sedenim jam tempus quaerere si qua</l>
             
            <l n="9.137">Forte queat mitis reddi, ponatque tumorem</l>
             
            <l n="9.138">Muneribus victus blandis, blandaque loquela.</l>
             
            <l n="9.139">Talia Nelides; contra cui talibus infit </l>
             
            <l n="9.140">Atrides: Commissa mihi quaecunque recenses, </l>
             
            <l n="9.141">Vera, senex, fateor. demens mihi, et improbus ipse <note type="numvers">140</note>
            </l>
             
            <l n="9.142">Hanc merui noxam. multis par milibus unus </l>
             
            <l n="9.143">Vir pretio est, pater eximio quem curat amore </l>
             
            <l n="9.144">Ille deūm huic magnum ceu nunc decus attulit ultro, </l>
             
            <l n="9.145">Et domitos clade ingenti protrivit Achivos. </l>
             
            <l n="9.146">Sed mea quandoquidem culpa est, exsolvere noxam </l>
             
            <l n="9.147">Est animus, largisque virum placare furentem </l>
             
            <l n="9.148">Actutum donis. numerans quae singula coram </l>
             
            <l n="9.149">Omnibus heic olli spondebo, atque ordine dicam. </l>
             
            <l n="9.150">Septem igni intactos tripodas, fulvique talenta </l>
             
            <l n="9.151">Auri bina dabo, fulgentes aere lebetas <note type="numvers">150</note>
            </l>
             
            <l n="9.152">Bisdenos; addam bissex compacta nitentum </l>
             
            <l n="9.153">Corpora cornipedum, rapido in certamine cursus </l>
             
            <l n="9.154">Praestantum cunctis, et praemia prima ferentum. </l>
             
            <l n="9.155">Nec foret ille et opum variarum, et divitis auri</l>
             
            <pb n="v-126"/>
            <l n="9.156">Indigus, egregias cui tot fors aequa dedisset</l>
             
            <l n="9.157">Res, quot pulchra mihi multo e certamine dona</l>
             
            <l n="9.158">Attulerunt primi cursu pernice jugales.</l>
             
            <l n="9.159">Septem praeterea forma praestante puellas</l>
             
            <l n="9.160">Lanificae adjungam doctos opus omne Minervae,</l>
             
            <l n="9.161">Lesbidas; ipse mihi, cum Lesbo est ille potitus, <note type="numvers">160</note>
            </l>
             
            <l n="9.162">Quas legi e cunctis famulas. Briseïda raptam,</l>
             
            <l n="9.163">Insuper adjiciam, dīs hoc jurare paratus;</l>
             
            <l n="9.164">Testibus: intactam reddi, probroque remotam</l>
             
            <l n="9.165">Longe omni, atque meum, nunquam tetigisse cubile.</l>
             
            <l n="9.166">Confestim haec aderunt simul omnia, moenia Trojae</l>
             
            <l n="9.167">At faciles dederint si tandem evertere divi,</l>
             
            <l n="9.168">Aere cavam aggesto princeps, auroque carinam</l>
             
            <l n="9.169">Compleat ingrediens, captam cum venerit hora</l>
             
            <l n="9.170">Partiri Danais gazam; et sibi Troadas inter</l>
             
            <l n="9.171">Ipse legat primus vicenas, plurima rarae <note type="numvers">170</note>
            </l>
             
            <l n="9.172">Post Helenam caelo attollat quas gloria formae.</l>
             
            <l n="9.173">Si vero patrium remeabo victor ad Argos, </l>
             
            <l n="9.174">Felices, gleba et foecundos ubere campos; </l>
             
            <l n="9.175">Ille mihi gener esto; ipsi nec cedat honore. </l>
             
            <l n="9.176">Unicus in magna qui re nutritur, Oresti. </l>
             
            <l n="9.177">Tres adeo gnatas mihi nunc domus educat alta </l>
             
            <l n="9.178">Chrysotheminque, et Laodicen, atque Iphianassan. </l>
             
            <l n="9.179">Harum unam, gratamque animo, nullisque repensam </l>
             
            <l n="9.180">Muneribus, ducatque domum, dotemque puellae </l>
             
            <l n="9.181">Accipiat tantam, quanta ulli haud obtigit unquam. <note type="numvers">180</note>
            </l>
             
            <l n="9.182">Septem olli addicam florentes civibus urbes, </l>
             
            <l n="9.183">Cardamylen, Enopenque, herbosam in saltubus Hiram, </l>
             
            <l n="9.184">Et Pheras, clarum nomen, pratisque virentem </l>
             
            <l n="9.185">Antheam, pulchramque Aepeam, et Pedason uvis </l>
             
            <l n="9.186">Felicem. maris hae non longe a portubus omnes, </l>
             
            <l n="9.187">Litoreaque Pylo distant, lateque coluntur </l>
             
            <pb n="v-153"/>
            <l n="9.188">Civibus, atque boum, atque ovium quos copia ditat</l>
             
            <l n="9.189">Ingens; multa viro pendent qui dona quotannis,</l>
             
            <l n="9.190">Utque deo, eximios certabunt reddere honores.</l>
             
            <l n="9.191">Haec ego polliceor, praestabo haec omnia, saevae <note type="numvers">190</note>
            </l>
             
            <l n="9.192">Tandem exoratus finem si fecerit irae.</l>
             
            <l n="9.193">Jam prece se tandem flecti sinat. unus ab ullis</l>
             
            <l n="9.194">Orcus enim precibus flecti nequit: efferus ergo</l>
             
            <l n="9.195">Dicitur, invisum numen mortalibus omnes.</l>
             
            <l n="9.196">Ante deos. cedat majori, qui minor aevo,</l>
             
            <l n="9.197">Qui minor imperio est. Atrides, talia fatus</l>
             
            <l n="9.198">Conticuit. coepit contra cum talia Nestor:</l>
             
            <l n="9.199">Inclyte Grajugenum dux et regnator, Achilli</l>
             
            <l n="9.200">Quae das dona, queat nemo non magna putare.</l>
             
            <l n="9.201">Nunc procerum e numero quaerendi, ac rite legendi, <note type="numvers">200</note>
            </l>
             
            <l n="9.202">Ocyus irati qui se ad tentoria regis</l>
             
            <l n="9.203">Alta ferant, placentque virum, et mandata loquantur.</l>
             
            <l n="9.204">Aut, age, ni renuis, placeat quos ire, profabor</l>
             
            <l n="9.205">Ipse: meis nemo at dictis parere recuset.</l>
             
            <l n="9.206">Cura Jovis Phoenix praeeat, geminique sequantur</l>
             
            <l n="9.207">Hunc reges magnusque Ajax, et dius Ulysses.</l>
             
            <l n="9.208">Hos duo praecones pariter comitentur euntes,</l>
             
            <l n="9.209">Eurybates, Hodiusque. citi nunc ferte liquentes</l>
             
            <l n="9.210">Confestim huc manibus lymphas, linguisque favete.</l>
             
            <l n="9.211">Tempus enim libare Jovi, si forte precantes <note type="numvers">210</note>
            </l>
             
            <l n="9.212">Audiat, et Grajae incipiat miserescere gentis.</l>
             
            <l n="9.213">Haec ait ille; senis placuit sententia cunctis.</l>
             
            <l n="9.214">Dant manibus lymphas praecones: rite ministri</l>
             
            <l n="9.215">Crateras jussi statuunt, et vina coronant,</l>
             
            <l n="9.216">Exorsique almum cyathis tribuere liquorem.</l>
             
            <l n="9.217">Inde, ubi pars libata deo, pars hausta, voluntas</l>
             
            <l n="9.218">Dum tulit, Argivi mensam et tentoria regis</l>
             
            <l n="9.219">Delecti heroës linquunt. quos Nestor euntes, </l>
             
            <pb n="v-179"/>
            <l n="9.220">Blandus quenque tuens, affatur, multaque mandat </l>
             
            <l n="9.221">Dulichio ante alios regi: curam exerat omnem <note type="numvers">220</note>
            </l>
             
            <l n="9.222">Impiger, eximium Grajis et placet Achillem.</l>
             
            <l n="9.223">Ibant fluctisoni propter spumantia ponti </l>
             
            <l n="9.224">Litora digressi a sociis, multisque vocabant </l>
             
            <l n="9.225">Neptunum votis, magnum qui fluctibus orbem </l>
             
            <l n="9.226">Caeruleis ambit, praesens pacaret amico </l>
             
            <l n="9.227">Numine ut Aeaciden, tristes et flecteret iras.</l>
             
            <l n="9.228">Jamque adeo ad puppes ventum, ac tentoria celsa </l>
             
            <l n="9.229">Myrmidonum. heic lentus citharam pulsabat Achilles </l>
             
            <l n="9.230">Daedaleam, arguta resonantem voce, superne </l>
             
            <l n="9.231">Atque jugum argento claram fulgente; repertam, <note type="numvers">230</note>
            </l>
             
            <l n="9.232">Eetioneae cum moenia diruit urbis, </l>
             
            <l n="9.233">Ditibus in spoliis, olim quam ceperat heros. </l>
             
            <l n="9.234">Hac, aegrum oblectans animum, pugnataque bella, </l>
             
            <l n="9.235">Et veterum decora alta virūm, laudesque canebat </l>
             
            <l n="9.236">Solus in adversa Patroclus sede sedebat, </l>
             
            <l n="9.237">Exspectans cantu dum finem poneret heros.</l>
             
            <l n="9.238">Tum Phoenix, Ajaxque una, progressus et ante </l>
             
            <l n="9.239">Hos Laërtiades, venere, ac limine ab alto </l>
             
            <l n="9.240">Intuleruntque pedem taciti, coramque canenti </l>
             
            <l n="9.241">Adstiterunt. quos admirans, ut vidit, ab alta <note type="numvers">240</note>
            </l>
             
            <l n="9.242">Sede, manu citharam gestans, et eburnea plectra, </l>
             
            <l n="9.243">Exsiluit, simul ipse, simul Patroclus; amico </l>
             
            <l n="9.244">Obvius et vultu dextram dans talia fatur:</l>
             
            <l n="9.245">Salvete, o cari ante omnes. fors urget Achivos </l>
             
            <l n="9.246">Dura, viros quando tales, tam dulcia mittunt</l>
             
            <l n="9.247">Huc capita, irascens aliis, quae semper amavi. </l>
             
            <l n="9.248">Haec fatus, duxitque altum in penetrale, torisque </l>
             
            <l n="9.249">Purpureos supra pulchris locat ipse tapetas. </l>
             
            <l n="9.250">Tum, prope qui adstabat, Patroclo talia mandat:</l>
             
            <l n="9.251">Majoremque volo statui cratera, merique <note type="numvers">250</note>
            </l>
             
            <pb n="Homer-v-203"/>
            <l n="9.252">Plus misceri hodie, nec non ingentia poni</l>
             
            <l n="9.253">Pocula, cuique suum; exceptis cum gaudet amicis</l>
             
            <l n="9.254">Laeta domus. dixit Pelides; jussa capessit</l>
             
            <l n="9.255">Grata Menetiades, et vina liquentia promit:</l>
             
            <l n="9.256">Ipse manu at vastum flammis admovit ahenum,</l>
             
            <l n="9.257">Huic armos ovis imponit, pinguisque capellae,</l>
             
            <l n="9.258">Atque saginati tergum suis, unde fluebat</l>
             
            <l n="9.259">Multus adeps; bonus Automedon quae rite secanda</l>
             
            <l n="9.260">Sustulit, Aeacides ferro at fulgente secabat.</l>
             
            <l n="9.261">Nec mora, secta veru fixit. succenderat amplum <note type="numvers">260</note>
            </l>
             
            <l n="9.262">Ligna focum supra Patroclus. quae citus ignis</l>
             
            <l n="9.263">Hausit ubi correpta, ingens et flamma resedit,</l>
             
            <l n="9.264">Sub verubus sternit prunas. mox omnia, parco</l>
             
            <l n="9.265">Tosta igni, tollit, fulcrisque amota superbis</l>
             
            <l n="9.266">Rite manu inspergit sacro sale; deinde patentem</l>
             
            <l n="9.267">Exempta in discum fudit. tum denique mensae</l>
             
            <l n="9.268">Intulit in pulchris Cerealia dona canistris</l>
             
            <l n="9.269">Patroclus; positasque dapes divisit Achilles.</l>
             
            <l n="9.270">Munia qui postquam est sua functus, sedit et ipse</l>
             
            <l n="9.271">Parietem ad oppositum divino adversus Ulyssi, <note type="numvers">270</note>
            </l>
             
            <l n="9.272">Et fidum de more deis persolvere jussit</l>
             
            <l n="9.273">Sacra Menetiaden. jussos adolevit honores</l>
             
            <l n="9.274">Ille citus, jecitque sacros libamina in ignes.</l>
             
            <l n="9.275">Inde manus epulis taciti admovere paratis.</l>
             
            <l n="9.276">At postquam potusque, esusque expleta cupido est,</l>
             
            <l n="9.277">Phoenici vultu atque oculis quiddam innuit Ajax.</l>
             
            <l n="9.278">Nec mora (sensit enim) pateramque implevit, Achillem</l>
             
            <l n="9.279">Atque tuens, leni sic voce est orsus Ulysses: </l>
             
            <l n="9.280">Magnanime Aeacide, salve. convivia praebes</l>
             
            <l n="9.281">Larga; modo Atrides intra tentoria et ipse. <note type="numvers">280</note>
            </l>
             
            <l n="9.282">Praebuit haud parce: sed quis convivia quaerat,</l>
             
            <l n="9.283">Saucia dum curis aegrescunt pectora, cladem </l>
             
            <pb n="v-227"/>
            <l n="9.284">Horrendam, et diras extremo in litore caedes</l>
             
            <l n="9.285">Cernentum? dum corda timor quatit anxia; dum res</l>
             
            <l n="9.286">Pendet in ambiguo, pestemne arcere carinis</l>
             
            <l n="9.287">Indignam dabitur, cunctos anne hostis, adempta</l>
             
            <l n="9.288">Spe reditus, igni perdet; fortissime rerum,</l>
             
            <l n="9.289">Ni tua se reddat Grajis, tandem excita, virtus.</l>
             
            <l n="9.290">Nanque rates juxta, et murum sua castra superbi,</l>
             
            <l n="9.291">Cum sociis longe varia e regione vocatis, <note type="numvers">290</note>
            </l>
             
            <l n="9.292">Dardanidae posuere. igni late horrida crebro</l>
             
            <l n="9.293">Castra micant: pubes furit effera, jamque teneri</l>
             
            <l n="9.294">Posse negat, medias quin vi sese irruat ardens</l>
             
            <l n="9.295">In puppes. favet ipse viris, dextrumque secundus</l>
             
            <l n="9.296">Fulgurat Idaeo de vertice Jupiter, audax.</l>
             
            <l n="9.297">Viribus, atque suo fretus Jove perfurit Hector</l>
             
            <l n="9.298">Horrendum; non ille hominum, non ille deorum</l>
             
            <l n="9.299">Vel metuens quenquam, vel curans; corda furenti</l>
             
            <l n="9.300">Sed vesana tumens rabie ferus, usque morantem</l>
             
            <l n="9.301">Increpat Auroram; primo et cum lumine solis <note type="numvers">300</note>
            </l>
             
            <l n="9.302">Velle aplustra altis ratibus praecidere, et ipsas</l>
             
            <l n="9.303">Urere, ait, trepidosque atra in caligine fumi</l>
             
            <l n="9.304">Turbare, ac leto crudeli perdere Achivos.</l>
             
            <l n="9.305">Has metuo nequod Grajis male numen amicum</l>
             
            <l n="9.306">Detque viro complere minas; Argisque remotos</l>
             
            <l n="9.307">Dulcibus Iliaca fatum heic nos perdat in acta.</l>
             
            <l n="9.308">Verum, age, surge alacer, si quo unquam tempore mens est</l>
             
            <l n="9.309">Grajugenas diro Troum eripuisse furori.</l>
             
            <l n="9.310">Ipsi magnus erit moeror tibi, caede peracta,</l>
             
            <l n="9.311">Cum jam nulla mali fuerit medicina. futuram <note type="numvers">310</note>
            </l>
             
            <l n="9.312">Anteveni sapiens cladem, Danaisque supremam,</l>
             
            <l n="9.313">Arceri dum fata sinunt, pestem impiger arce.</l>
             
            <l n="9.314">Ergo animo exciderunt senior pulcherrima Peleus</l>
             
            <l n="9.315">Quae mandata dabat, flens cum te, dulcis amice,</l>
             
            <pb n="v-252"/>
            <l n="9.316">Mitteret Atridae auxilio, Phthiaeque paternas</l>
             
            <l n="9.317">Linquentem sedes blanda sic voce moneret:</l>
             
            <l n="9.318">Gnate, dabunt validas tibi vires, aptaque bello</l>
             
            <l n="9.319">Robora, si libeat, Pallasque, et regia Juno.</l>
             
            <l n="9.320">Tu magnos cohibere animos, torvumque memento</l>
             
            <l n="9.321">Ingenium, melior multo est clementia, parce <note type="numvers">320</note>
            </l>
             
            <l n="9.322">Litibus ah saevis, devita et noxia lenis</l>
             
            <l n="9.323">Jurgia: sic, nulli non carum, semper honore</l>
             
            <l n="9.324">Eximio tollent Danaūm juvenesque senesque.</l>
             
            <l n="9.325">Haec senior mandata dabat: verum omnia mente</l>
             
            <l n="9.326">Immemori fluxere. fero sed parce furori</l>
             
            <l n="9.327">Vel nunc, parce irae, atque animi compesce dolorem</l>
             
            <l n="9.328">Indomitum. noxam Atrides meruisse fatetur,</l>
             
            <l n="9.329">Et te digna tibi placato munera spondet</l>
             
            <l n="9.330">Largus opum. quae cuncta, piget ni discere, coram</l>
             
            <l n="9.331">Ut modo pollicitus Grajorum est regibus ipse, <note type="numvers">330</note>
            </l>
             
            <l n="9.332">Sic tibi ego numerans itidem longo ordine dicam.</l>
             
            <l n="9.333">Septem igni intactos tripodas, fulvique talenta</l>
             
            <l n="9.334">Auri dena dabit, fulgentes aere lebetas</l>
             
            <l n="9.335">Bisdenos. addet bissex compacta nitentum</l>
             
            <l n="9.336">Corpora cornipedum rapido in certamine cursus</l>
             
            <l n="9.337">Praestantum cunctis, et praemia prima ferentum.</l>
             
            <l n="9.338">Nec foret ille et opum variarum et divitis auri</l>
             
            <l n="9.339">Indigus, egregias cui tot fors aequa dedisset</l>
             
            <l n="9.340">Res, quot pulchra olli multo e certamine dona</l>
             
            <l n="9.341">Attulerunt primi cursu pernice jugales. <note type="numvers">340</note>
            </l>
             
            <l n="9.342">Septem praeterea forma praestante puellas</l>
             
            <l n="9.343">Lanificae adjunget doctas opus omne Minervae,</l>
             
            <l n="9.344">Lesbidas; ille sibi, cum Lesbo es tute potitus,</l>
             
            <l n="9.345">Quas legit numero ex omni. Briseïda pulchram</l>
             
            <l n="9.346">Insuper adjiciet, divis jurare paratus</l>
             
            <l n="9.347">Testibus: intactam reddi, probroque remotam </l>
             
            <pb n="v-275"/>
            <l n="9.348">Longe omni, atque suum nunquam tetigisse cubile.</l>
             
            <l n="9.349">Confestim haec aderunt simul omnia. moenia Trojae</l>
             
            <l n="9.350">At faciles dederint si tandem evertere divi,</l>
             
            <l n="9.351">Aere cavam dabit ante alios, auroque carinam <note type="numvers">350</note>
            </l>
             
            <l n="9.352">Complere, ut Danais congestam venerit hora</l>
             
            <l n="9.353">Partiri gazam; nec non tibi Troadas inter</l>
             
            <l n="9.354">Deligere ante alios vicenas, plurima rarae</l>
             
            <l n="9.355">Post Helenam caelo attollat quas gloria formae.</l>
             
            <l n="9.356">Si vero patrium remeabit victor ad Argos, </l>
             
            <l n="9.357">Felices, gleba et fecundos ubere campos,</l>
             
            <l n="9.358">Te generum adsciscet, nec concessurus honore es,</l>
             
            <l n="9.359">Unicus in magna qui re nutritur, Oresti.</l>
             
            <l n="9.360">Tres adeo gnatas olli domus educat alta,</l>
             
            <l n="9.361">Chrysotheminque, et Laodicen, atque Iphianassan. <note type="numvers">360</note>
            </l>
             
            <l n="9.362">Harum unam, gratamque animo, nullisque repensam</l>
             
            <l n="9.363">Muneribus, ducesque domum, dotemque puellae</l>
             
            <l n="9.364">Accipies tantam, quanta ulli haud contigit unquam.</l>
             
            <l n="9.365">Septem nanque dabit florentes civibus urbes,</l>
             
            <l n="9.366">Cardamylen, Enopenque, herbosam in saltubus Hiram,</l>
             
            <l n="9.367">Et Pheras, clarum nomen, pratisque virentem</l>
             
            <l n="9.368">Antheam, pulchramque Aepeam, et Pedason uvis</l>
             
            <l n="9.369">Felicem. maris hae non longe a portubus omnes,</l>
             
            <l n="9.370">Litoreaque Pylo distant, lateque coluntur</l>
             
            <l n="9.371">Civibus, atque boum, atque ovium quos copia ditat <note type="numvers">370</note>
            </l>
             
            <l n="9.372">Ingens; multa tibi pendent qui dona quotannis,</l>
             
            <l n="9.373">Utque deo, eximios certabunt reddere honores.</l>
             
            <l n="9.374">Ille tibi haec spondet, praestabitque omnia, saevae</l>
             
            <l n="9.375">Tandem exoratus finem si feceris irae.</l>
             
            <l n="9.376">Quod si animo Atridenque ipsum, et sua munera spernis,</l>
             
            <l n="9.377">At Danaum saltem cladis miserere, gementum</l>
             
            <l n="9.378">Marte sub adverso. qui te sibi scilicet unum</l>
             
            <l n="9.379">Auxilioque vocant; sanctum et ceu numen honore</l>
             
            <pb n="v-302"/>
            <l n="9.380">Servati afficient, tollentque ad sidera laude,</l>
             
            <l n="9.381">Hectora si leto sternas, cum turbidus ira, <note type="numvers">380</note>
            </l>
             
            <l n="9.382">Insanaque tumens rabie, te cominus ipsum</l>
             
            <l n="9.383">Invadet. sibi nanque parem negat improbus ullum</l>
             
            <l n="9.384">Esse virūm numero ex omni, quoscunque carinae</l>
             
            <l n="9.385">Advexere cavae Trojani ad litoris oras.</l>
             
            <l n="9.386">Haec Ithacus; contra quem talibus orsus Achilles. </l>
             
            <l n="9.387">O Laërtiade solerti pectore Ulysse, </l>
             
            <l n="9.388">Haec me opus est, omni sine fuco, vera profari, </l>
             
            <l n="9.389">Consiliumque, animique imos expromere sensus; </l>
             
            <l n="9.390">Ne vanis frustra precibus, quaestuque molesto </l>
             
            <l n="9.391">Me sine fine aliusque aliusque obtundere pergat. <note type="numvers">390</note>
            </l>
             
            <l n="9.392">Odi ego, Plutonis velut ostia nigra, sub alto </l>
             
            <l n="9.393">Pectore qui celant aliud, falsaque loquuntur </l>
             
            <l n="9.394">Voce aliud. quae certa ergo sententia dicam. </l>
             
            <l n="9.395">Me non Atrides Agamemnon flexerit, ullus </l>
             
            <l n="9.396">Nec Danaūm: assidue pugnantem gratia quando </l>
             
            <l n="9.397">Nulla sequi, longique operis compendia fuerant. </l>
             
            <l n="9.398">Aequa etenim pars est cessanti, et dura gerenti </l>
             
            <l n="9.399">Bella; cadunt aeque, strati sine honore, bonique, </l>
             
            <l n="9.400">Ignavique, labor quos longus conterit, et qui </l>
             
            <l n="9.401">Immunesque operum degunt, curaque soluti. <note type="numvers">400</note>
            </l>
             
            <l n="9.402">Nam quid ego majusve habeo, meliusve, laborum </l>
             
            <l n="9.403">Anxius ingenti postquam sub mole periclis </l>
             
            <l n="9.404">Objeci caput hoc duro in certamine pugnae? </l>
             
            <l n="9.405">Illa velut, pullis quae fert implumibus escam </l>
             
            <l n="9.406">Praedae quidquid, avis, nacta est; se negligit unam </l>
             
            <l n="9.407">Interea, macieque horret jejuna: peregi </l>
             
            <l n="9.408">Sic et ego multas somni sine munere noctes, </l>
             
            <l n="9.409">Atque dies toties duro sub Marte cruentos, </l>
             
            <l n="9.410">Istorum pro conjugibus dum praelia obire </l>
             
            <l n="9.411">Usque juvat, tristique ipsum me opponere leto.</l>
             
            <pb n="v-327"/>
            <l n="9.412">Bissenas vastavi urbes nam classe, pedesque</l>
             
            <l n="9.413">Undenas, Trojae per pingues fertilis oras.</l>
             
            <l n="9.414">Ex his capta manu est multa, et pretiosa supellex</l>
             
            <l n="9.415">Omnibus. Atridae quam totam ferre solebam</l>
             
            <l n="9.416">Demens: ille manens ad naves, pauca maligne</l>
             
            <l n="9.417">Atque mihi, atque meis partitus, plura premebat</l>
             
            <l n="9.418">Ipse sibi retinens; partem primoribus, atque</l>
             
            <l n="9.419">Regibus Argivūm donabat. queis, sua cuique,</l>
             
            <l n="9.420">Munera certa manent: soli mihi munus ademit</l>
             
            <l n="9.421">Omnibus e Danais, toto et quam pectore amabam, <note type="numvers">420</note>
            </l>
             
            <l n="9.422">Conjuge nunc potitur. quam juxta dormiat omni</l>
             
            <l n="9.423">Semotus cura. Grajos quae caussa cruento</l>
             
            <l n="9.424">Commisit bello Teucris? in bella coëgit</l>
             
            <l n="9.425">Cur pubem Atrides? Phrygias cur duxit ad oras?</l>
             
            <l n="9.426">Non pulchrae his Helenae raptus ulciscitur armis?</l>
             
            <l n="9.427">Anne hominum solis sua cordi est uxor Atridis?</l>
             
            <l n="9.428">Nempe suam, quicunque sapit vir, curat amatque;</l>
             
            <l n="9.429">Hanc ut ego, captiva licet serviret, amabam.</l>
             
            <l n="9.430">Nunc, mea quandoquidem rapuit mihi munera, meque</l>
             
            <l n="9.431">Lusit fraude mala, ne gnarum, et cuncta videntem <note type="numvers">430</note>
            </l>
             
            <l n="9.432">Tentet adhuc, nec, quo vult, posse inducere speret.</l>
             
            <l n="9.433">Sed tecum, Laërtiade, cum regibus et tot</l>
             
            <l n="9.434">Consilium Argivis capiat, quo denique pacto</l>
             
            <l n="9.435">Instantem valeat flammam depellere classi.</l>
             
            <l n="9.436">Me quid opus? rerum sine me jam plurima felix</l>
             
            <l n="9.437">Confecit. murum struxit, fossamque cavavit</l>
             
            <l n="9.438">Circum amplam, ingentem, vallosque infodit acutos.</l>
             
            <l n="9.439">Nec miser his tamen ille potest arcere cruentum</l>
             
            <l n="9.440">Hectora. contra olim, cum Grajos inter et ipse</l>
             
            <l n="9.441">Pugnabam, audebat nunquam secedere muris <note type="numvers">440</note>
            </l>
             
            <l n="9.442">Improbus a patriis Hector, Martemque ciere</l>
             
            <l n="9.443">Longius, ad fagum vix Scaeae ab limine portae</l>
             
            <pb n="v-354"/>
            <l n="9.444">Progrediens. illic me contra restitit audax</l>
             
            <l n="9.445">Ille semel: propius venientem, et dira frementem</l>
             
            <l n="9.446">Sed fugit, vitans tremefacto pectore mortem.</l>
             
            <l n="9.447">Nunc, quoniam certum est jam nolle incessere bello</l>
             
            <l n="9.448">Hectora, cras, cum rite Jovi, cunctisque litaro</l>
             
            <l n="9.449">Caelicolis, curvo deducam litore puppes,</l>
             
            <l n="9.450">Omni gaza onerans. classem, spectare voluntas</l>
             
            <l n="9.451">Si fuerit, surgente meam cum sole videbis <note type="numvers">450</note>
            </l>
             
            <l n="9.452">Aequora piscosi ferri super Hellesponti,</l>
             
            <l n="9.453">Remigio et lectam transtris considere pubem.</l>
             
            <l n="9.454">Quod mihi si facilem det cursum, et vota secundet</l>
             
            <l n="9.455">Neptunus, Phthiae pingui me sistet in ora</l>
             
            <l n="9.456">Tertia lux. illic ingens mihi copia rerum est.</l>
             
            <l n="9.457">Multa itidem hinc avecta aderunt, aurique talenta,</l>
             
            <l n="9.458">Aeraque fulva, micans et ferrum, agilesque puellae</l>
             
            <l n="9.459">Doctae operum. forte obtigerunt haec omnia: munus</l>
             
            <l n="9.460">At, forti exemptum dederat quod ferre merenti,</l>
             
            <l n="9.461">Abstulit, atque sibi contra fas vindicat omne <note type="numvers">460</note>
            </l>
             
            <l n="9.462">Atrides. cui tu nostra haec mandata referto</l>
             
            <l n="9.463">Cuncta palam, cuncti ut scelus indignentur Achivi,</l>
             
            <l n="9.464">Si quos sperat adhuc fraudare, et ludere posse</l>
             
            <l n="9.465">Improbus ille alios. nam me, sit quamlibet audax,</l>
             
            <l n="9.466">Audebit non ille oculos attollere coram.</l>
             
            <l n="9.467">Nec sibi consilii speret commercia mecum</l>
             
            <l n="9.468">Ulla, nec ulla operum. satis est quod prodidit, et quod</l>
             
            <l n="9.469">Fraude mala immeritum laesit. ne laedere posthac</l>
             
            <l n="9.470">Posse putet, captum blandis nec fallere verbis;</l>
             
            <l n="9.471">Sed male tabescat, pereatque ut dignus, ademit <note type="numvers">470</note>
            </l>
             
            <l n="9.472">Jupiter ipse suo sanam cui numine mentem.</l>
             
            <l n="9.473">Dona invisa mihi sua sunt, invisus et ipse.</l>
             
            <l n="9.474">Non mihi si denis, vel bis tot partibus auctum</l>
             
            <l n="9.475">Quidquid habet donet, majoraque pluraque large</l>
             
            <pb n="v-380"/>
            <l n="9.476">Congerat; Orchomenum non si quaecunque vehuntur,</l>
             
            <l n="9.477">Aegyptive urbem Thebas, ubi plurima gaza</l>
             
            <l n="9.478">In domibus congesta jacet, centumque superbae</l>
             
            <l n="9.479">Urbem ornant portae, tum porta ex quaque ducenos</l>
             
            <l n="9.480">Ire ferunt ad bella viros in curribus altis;</l>
             
            <l n="9.481">Non, donis cumulet si dona, et pulveris, et quae <note type="numvers">480</note>
            </l>
             
            <l n="9.482">Omnis litoreae numerus non aequet arenae,</l>
             
            <l n="9.483">Flexerit idcirco me Atrides ante, nefandi</l>
             
            <l n="9.484">Quam sceleris poenas, noxamque expenderit omnem.</l>
             
            <l n="9.485">Nec placet ulla Agamemnonio de sanguine conjux.</l>
             
            <l n="9.486">Non, Veneri forma si certet, sique labore</l>
             
            <l n="9.487">Ipsam operum solers aequet, vincatque Minervam.</l>
             
            <l n="9.488">Ergo alium, quem vult, generum sibi deligat inter</l>
             
            <l n="9.489">Grajugenas, sceptro qui major, quique sit olli</l>
             
            <l n="9.490">Aptior. at, si me servent dī, dentque reverti</l>
             
            <l n="9.491">Ad patriam incolumi sedem, pater ipse repertam <note type="numvers">490</note>
            </l>
             
            <l n="9.492">Mi thalami sociam prima de gente jugabit.</l>
             
            <l n="9.493">Multas Hellas habet, multas et Phthia puellas</l>
             
            <l n="9.494">Patribus eximiis natas, qui mente sagaci,</l>
             
            <l n="9.495">Invictaque urbes patrias virtute tuentur.</l>
             
            <l n="9.496">Harum unam, quamcunque velim, duxisse licebit.</l>
             
            <l n="9.497">Illic nanque aveo tandem stabilique potiri</l>
             
            <l n="9.498">Conjugio, simul atque mea cum compare, tristi</l>
             
            <l n="9.499">Vivere semotus bello, curisque solutus,</l>
             
            <l n="9.500">Atque frui, mihi quae congessit plurima Peleus.</l>
             
            <l n="9.501">Nullum vitam aequat pretium: non quidquid habebat <note type="numvers">500</note>
            </l>
             
            <l n="9.502">Ilios, ut fama est, cum longa in pace vigeret,</l>
             
            <l n="9.503">Argolicis nondum bello tentata carinis;</l>
             
            <l n="9.504">Non quidquid solido constructum marmore Phoebi</l>
             
            <l n="9.505">Intus habet templum Pythus in rupibus. omnis</l>
             
            <l n="9.506">Gaza viro bellove capi, pretiove parari</l>
             
            <l n="9.507">Possit enim; atque greges ovium, pinguesque juvenci,</l>
             
            <pb n="Homer-v-406"/>
            <l n="9.508">Et tripodes, currusque: unam, cum fugerit oris</l>
             
            <l n="9.509">Septum, animam nullo possit vel quaerere pacto,</l>
             
            <l n="9.510">Vel capere egressam, gelidosque reducere in artus.</l>
             
            <l n="9.511">Quod si pulchra Thetis mater mihi vera locuta est, <note type="numvers">510</note>
            </l>
             
            <l n="9.512">Ad mortis finem duplex me semita ducit.</l>
             
            <l n="9.513">Si maneo pugnax Trojae sub moenibus, ullus</l>
             
            <l n="9.514">Non mihi erit reditus, sed fama vigebit in aevum:</l>
             
            <l n="9.515">Sin dulcem in patriam redeo, non ulla futura est</l>
             
            <l n="9.516">Fama mihi, incolumis longum sed vita manebit,</l>
             
            <l n="9.517">Nec cita mors viridi juvenem deprendet in aevo.</l>
             
            <l n="9.518">Hoc mihi ego malo: quin Grajis omnibus auctor</l>
             
            <l n="9.519">Sum quoque, ut ad patrium, Troja, Phrygibusque relictis,</l>
             
            <l n="9.520">Quisque larem actutum redeant. nam vertere turres</l>
             
            <l n="9.521">Pergameas nunquam dabitur; quas Jupiter ipse <note type="numvers">520</note>
            </l>
             
            <l n="9.522">Ingenti altitonans dextra tegit, atque virorum</l>
             
            <l n="9.523">Freta deo, vi freta sua, tot milia servant.</l>
             
            <l n="9.524">Grajūm igitur primos, legati, haec dicta referte</l>
             
            <l n="9.525">Ad proceres, vestrum est quod munus. dicite, quidvis</l>
             
            <l n="9.526">Consilii melius capiant: hoc nanque, repertum</l>
             
            <l n="9.527">Quod sibi crediderant, frustra cecidisse; meum cor</l>
             
            <l n="9.528">Fervet enim penitus, tristique exaestuat ira.</l>
             
            <l n="9.529">Vos ite: heic maneat Phoenix, defessaque somno</l>
             
            <l n="9.530">Membra levet, cras ut mecum det vela paternas,</l>
             
            <l n="9.531">Si volet, ad sedes; nolentem nanque molestus <note type="numvers">530</note>
            </l>
             
            <l n="9.532">Non erit ut Phrygiis cogam decedere ab oris.</l>
             
            <l n="9.533">Sic ait Aeacides. illi obstupuere silentes,</l>
             
            <l n="9.534">Mirati vultusque truces, atque aspera dicta.</l>
             
            <l n="9.535">Tum senior Phoenix fletus incendere coepit,</l>
             
            <l n="9.536">Exitium classi metuens, ac talia fatur. </l>
             
            <l n="9.537">Tantus amor si te patriae tenet, inclyte Achilleu,</l>
             
            <l n="9.538">Nec placet infandos arcere a puppibus ignes,</l>
             
            <l n="9.539">Ira quod heu menti gravis incidit; anne ego linqui </l>
             
            <pb n="v-437"/>
            <l n="9.540">Te sine sustineam solus? comitem tibi Peleus</l>
             
            <l n="9.541">Quem pater assiduum junxit (quo tempore misit <note type="numvers">540</note>
            </l>
             
            <l n="9.542">Te puerum Atridae auxilio, nondum arma, nec artes</l>
             
            <l n="9.543">Eloquii varias doctum, queis clara paratur</l>
             
            <l n="9.544">Fama viro) fieres ut, me monstrante, peritus</l>
             
            <l n="9.545">Verborum orator, rerumque effector Achivis.</l>
             
            <l n="9.546">Ergo a te patiar nulla mercede relinqui;</l>
             
            <l n="9.547">Non mihi si divūm quis rugosamque senectam</l>
             
            <l n="9.548">Abradat, primaeque iterum me in fine juventae,</l>
             
            <l n="9.549">Pubentemque genis statuat, genibusque vigentem:</l>
             
            <l n="9.550">Qualis eram patriae fugi quando exsul ab oris</l>
             
            <l n="9.551">Hellados, evitans, genitor quae saevus Amyntor <note type="numvers">550</note>
            </l>
             
            <l n="9.552">Ormenides in me congessit pellicis ergo</l>
             
            <l n="9.553">Jurgia flavicomae; quam foede incestus amabat,</l>
             
            <l n="9.554">Conjuge contempta: mater me, at spreta rogavit</l>
             
            <l n="9.555">Supplex genua tenens, patrios ut blandus amores</l>
             
            <l n="9.556">Praeriperem; juvenem pellex ut nacta, seniles</l>
             
            <l n="9.557">Horreret thalamos. tandem precibus, lacrimisque</l>
             
            <l n="9.558">Victus ego cessi maternis. sensit, et ira</l>
             
            <l n="9.559">Horribili exarsit saevus pater, atque precatus</l>
             
            <l n="9.560">Dira mihi est; tristesque vocabat Erinnyas, orans</l>
             
            <l n="9.561">Nequa sibi orta meo de sanguine luderet unquam <note type="numvers">560</note>
            </l>
             
            <l n="9.562">Excepta in genibus soboles. nec inania fudit</l>
             
            <l n="9.563">Vota; preci annuerunt infernus Jupiter, ac trux</l>
             
            <l n="9.564">Persephone, horrendum, nulli et placabile numen.</l>
             
            <l n="9.565">Hunc ego tum ferro volui furiatus acuto</l>
             
            <l n="9.566">Confodere: injecit vesano at fraena dolori</l>
             
            <l n="9.567">Nescio quis divūm, mentique opprobria famae</l>
             
            <l n="9.568">Objecit; Grajūm ne passim in gente vocarer</l>
             
            <l n="9.569">Impius, atque mei temeratus caede parentis.</l>
             
            <l n="9.570">Sed mi animus, patre irato, et tam dira precante,</l>
             
            <l n="9.571">Amplius in patria versari exhorruit aede. <note type="numvers">570</note>
            </l>
             
            <pb n="v-459"/>
            <l n="9.572">I </l>
             
            <l n="9.573">Multi me noti circum, multique propinqui</l>
             
            <l n="9.574">Affusi orabant, profugus ne tecta, Laremque</l>
             
            <l n="9.575">Desererem. tum multa oviumque, suumque, boumque</l>
             
            <l n="9.576">Corpora caesa ignis torrebat: multaque versis</l>
             
            <l n="9.577">Fusa cadis, vidit senior sibi vina perire.</l>
             
            <l n="9.578">Noctes illa novem manus egit me prope, somnum</l>
             
            <l n="9.579">Partita excubiasque alternis; arsit et usque</l>
             
            <l n="9.580">Ignis inextinctus, media hic succensus in aula,</l>
             
            <l n="9.581">Hic thalami ante fores, et primi ad limina tecti.</l>
             
            <l n="9.582">Sic noctes abiere novem. nox attulit umbras <note type="numvers">580</note>
            </l>
             
            <l n="9.583">Cum decima, effregi thalami firma ostia, et aulae</l>
             
            <l n="9.584">Parvo transiliens evasi septa labore,</l>
             
            <l n="9.585">Nec famulae sensere fugam, nec turba virorum,</l>
             
            <l n="9.586">Servabant qui me custodes. Hellada fugi</l>
             
            <l n="9.587">Per mediam; Phthiaeque agros et pascua laeta</l>
             
            <l n="9.588">Ingressus, veni tecta in regalia Pelei.</l>
             
            <l n="9.589">Is bonus excepitque, et miro fovit amore</l>
             
            <l n="9.590">Me, pater ut gnatum, solus qui, urgente senecta,</l>
             
            <l n="9.591">Obtigerit magno in censu; largisque beavit</l>
             
            <l n="9.592">Divitiis, gentesque ampla ditione regendas <note type="numvers">590</note>
            </l>
             
            <l n="9.593">Concessit. Phthiae extremas nam missus in oras</l>
             
            <l n="9.594">Imperio Dolopas fraenabam. tunc ego, Achilleu</l>
             
            <l n="9.595">Magne, ipsis nunc par superis, te sedulus altor</l>
             
            <l n="9.596">Eduxi, ac feci tantum. nam parvulus a me</l>
             
            <l n="9.597">Avelli haud usquam poteras, convivia ad ulla</l>
             
            <l n="9.598">Nec duci, vescive domi prius, ipse beato</l>
             
            <l n="9.599">In genibus praecisa darem quam obsonia; vinum</l>
             
            <l n="9.600">Ori adhibens, quod tu, puerorum qualia tristis</l>
             
            <l n="9.601">Fert aetas, haustum ejectans, mihi saepe rigasti</l>
             
            <l n="9.602">Bacchi flore almo perfusam ad pectora vestem. <note type="numvers">600</note>
            </l>
             
            <l n="9.603">Sic multa eduxi te cura; quodque molesti</l>
             
            <l n="9.604">cunque fuit, facilique, et laeta mente ferebam,</l>
             
            <pb n="v-488"/>
            <l n="9.605">Hoc animo versans; quando mihi nulla deorum</l>
             
            <l n="9.606">Numine nata meo obtigerat de sanguine proles,</l>
             
            <l n="9.607">Te generi ut nostro insererem, mihi dulcis ut esses</l>
             
            <l n="9.608">Filius, atque seni posses depellere quondam</l>
             
            <l n="9.609">Indecores obitus, et durae incommoda vitae.</l>
             
            <l n="9.610">Sed jam age, parce odiis: animum, fortissime, vince</l>
             
            <l n="9.611">Ipse tuum, quo nil majus. te non decet esse</l>
             
            <l n="9.612">Corde fero indocilem flecti. flectuntur et ipsi <note type="numvers">610</note>
            </l>
             
            <l n="9.613">Dī, quorum major multo vis, atque potestas,</l>
             
            <l n="9.614">Atque honor est tamen hos votis, nidore, profuso</l>
             
            <l n="9.615">Atque mero placant mortales fasque piumque</l>
             
            <l n="9.616">Transgressi; nec verba cadunt neglecta precantum.</l>
             
            <l n="9.617">Ipse Preces genuit magnus nam Jupiter: illae</l>
             
            <l n="9.618">Incedunt gressu malefirmo, tristibus ora</l>
             
            <l n="9.619">Contractae rugis, dejectae lumina; diram</l>
             
            <l n="9.620">Et Noxam assiduae procurant pone sequentes</l>
             
            <l n="9.621">Illa vigens, valido nixa et pede, praevolat almas</l>
             
            <l n="9.622">Torva deas, laeditque viros late improba in oris <note type="numvers">620</note>
            </l>
             
            <l n="9.623">Omnibus. inde Preces veniunt, laesisque medentur.</l>
             
            <l n="9.624">Hae, quicunque volens venientes excipit, alti</l>
             
            <l n="9.625">Et bonus observat natas Jovis, omnibus illum</l>
             
            <l n="9.626">Usque bonis augent, nec spernunt vota precantis.</l>
             
            <l n="9.627">Contra abigit si quis venientes efferus, et si</l>
             
            <l n="9.628">Abnuit oratis, tum summi celsa parentis</l>
             
            <l n="9.629">Tecta adeunt, orantque malum mala Noxa sequatur</l>
             
            <l n="9.630">Ut semper, poenasque viro saeva irroget aequas.</l>
             
            <l n="9.631">Ergo aliquo magni prolem Jovis affice honore.</l>
             
            <l n="9.632">Flectit honos mentes, et mitia corda bonorum. <note type="numvers">630</note>
            </l>
             
            <l n="9.633">Dona tibi si nulla daret, si nulla daturum</l>
             
            <l n="9.634">Sponderet, ferus et nondum pacatus, Atrides;</l>
             
            <l n="9.635">Non ego te hortarer, posita jam mitis ut ira</l>
             
            <l n="9.636">Auxilium Danais supremo in tempore ferres.</l>
             
            <pb n="v-514"/>
            <l n="9.637">Nunc dat multa tibi, nunc spondet plura; virosque</l>
             
            <l n="9.638">Huc misit supplex, tota quos legit Achivūm</l>
             
            <l n="9.639">De gente, et bello eximios, et foedere tecum</l>
             
            <l n="9.640">Dulcis amicitiae junctos magis omnibus. horum</l>
             
            <l n="9.641">Noli verba, pedes noli contemnere. justa</l>
             
            <l n="9.642">Ultra ne veniae se fines proferat ira. <note type="numvers">640</note>
            </l>
             
            <l n="9.643">Sic priscos perhibent heroas, prima virorum,</l>
             
            <l n="9.644">Si quando subito laesi exarsere furore,</l>
             
            <l n="9.645">Placari solitos verbis, nec spernere dona.</l>
             
            <l n="9.646">Hoc olim factum memini; remque ordine totam,</l>
             
            <l n="9.647">Ut fuit, expediam dulces heic inter amicos.</l>
             
            <l n="9.648">Pugnam Curetes, Aetolūm et Martia pubes</l>
             
            <l n="9.649">Contulerant pulchram propter Calydona. tueri</l>
             
            <l n="9.650">Certabant muros Aetoli, evertere contra</l>
             
            <l n="9.651">Curetes diro succensi corda furore.</l>
             
            <l n="9.652">Hunc Trivia Aetolis objecit saeva laborem, <note type="numvers">650</note>
            </l>
             
            <l n="9.653">Quod frumenta olli post condita muneris Oeneus</l>
             
            <l n="9.654">Nil dederat, dum festa agitat Cerealia in arvis.</l>
             
            <l n="9.655">Quisque deum tulerat solitos epulatus honores;</l>
             
            <l n="9.656">Nata Jovis sacra caruit dape sola, relictam</l>
             
            <l n="9.657">Vel quod praeteriit gnarus, vel mente quod olli</l>
             
            <l n="9.658">Excidit oblita. magnas exarsit in iras</l>
             
            <l n="9.659">Diva potens arcu, germen Jovis; atque, furore</l>
             
            <l n="9.660">Acta gravi, Oeneos immanem saeva per agros</l>
             
            <l n="9.661">Misit aprum; qui vasta dabat late omnia, dente</l>
             
            <l n="9.662">Fulmineo sternens radicibus eruta ab imis <note type="numvers">660</note>
            </l>
             
            <l n="9.663">Obvia quaeque. solo passim squallente jacebat</l>
             
            <l n="9.664">Multa suis dejecta ingens cum floribus arbos.</l>
             
            <l n="9.665">Hunc tandem Oenides leto stravit Meleager,</l>
             
            <l n="9.666">Urbibus arcessens e multis robora pubis</l>
             
            <l n="9.667">Venatu adsuetae nemorum, celeremque canum vim.</l>
             
            <l n="9.668">Tantus enim paucis nulla virtute domari</l>
             
            <pb n="v-541"/>
            <l n="9.669">Ille viris poterat: quin multos efferus atras</l>
             
            <l n="9.670">Impulit in flammas, et funere mersit acerbo.</l>
             
            <l n="9.671">Qui simul ac jacuit victus, Dictynna tumultu</l>
             
            <l n="9.672">Incendit mente; acuitque in tristia bella, <note type="numvers">670</note>
            </l>
             
            <l n="9.673">Horrendumque caput propter setosaque terga,</l>
             
            <l n="9.674">Curetas duros, et magnanimos Aetolos.</l>
             
            <l n="9.675">Ac dum Marte ferox Meleager in arma ruebat,</l>
             
            <l n="9.676">Pressa malo gens est Curetum, et milia quamvis</l>
             
            <l n="9.677">Multa virūm, haud poterant extra consistere muros</l>
             
            <l n="9.678">Ira sed ut subiit Meleagrum saeva (tumescit</l>
             
            <l n="9.679">Qua cor saepe viris etiam, quos praedita multo</l>
             
            <l n="9.680">Mens decorat sensu) matris facta impia propter</l>
             
            <l n="9.681">Althaeae; moestusque animi, flagransque furore</l>
             
            <l n="9.682">Tectorum et thalami secreta in parte sedebat <note type="numvers">680</note>
            </l>
             
            <l n="9.683">Uxorem juxta Cleopatram; filia pulchra</l>
             
            <l n="9.684">Eveni quam magno Idae Marpissa crearat.</l>
             
            <l n="9.685">Idae, illo, ut perhibent, quo nemo fortior aevo</l>
             
            <l n="9.686">Est natus; Phoebum qui, rapta conjuge, contra</l>
             
            <l n="9.687">Corripuit validosque arcus, invictaque tela.</l>
             
            <l n="9.688">Hanc genitor, verso Cleopatrae nomine, dulcis</l>
             
            <l n="9.689">Et genitrix aede in patria vocitare solebant</l>
             
            <l n="9.690">Alcyonen, Marpissa parens quod rapta querelas</l>
             
            <l n="9.691">Alcyones ritu longas, fletumque profudit.</l>
             
            <l n="9.692">Quam prope turbata Meleager mente sedebat. <note type="numvers">690</note>
            </l>
             
            <l n="9.693">Indomitos volvens alto sub corde dolores;</l>
             
            <l n="9.694">Iratus matri Althaeae, quae, caede perempti</l>
             
            <l n="9.695">Fratris dira furens, gnato crudele precata est</l>
             
            <l n="9.696">Exitium; terraeque manu percussit utraque</l>
             
            <l n="9.697">Frugiferum matris gremium; genibusque volutans</l>
             
            <l n="9.698">Prona, genas largo et flectu perfusa madentes,</l>
             
            <l n="9.699">Plutonem e tenebris nigrum, nigramque vocabat</l>
             
            <l n="9.700">Persephonen, gnatum crudeli numen utrumque </l>
             
            <pb n="v-566"/>
            <l n="9.701">Perderet ut leto. clamantem dira profundo</l>
             
            <l n="9.702">Audiit ex Erebo, tenebras quae lustrat, Erinnys. <note type="numvers">700</note>
            </l>
             
            <l n="9.703">Jamque adeo ad portas fragor ingens, armaque, pulsae</l>
             
            <l n="9.704">Horrendum et duro resonabant ariete turres.</l>
             
            <l n="9.705">Turba senum at moerens, duroque exterrita casu,</l>
             
            <l n="9.706">Supplex orabat Meleagrum, multus et ibat</l>
             
            <l n="9.707">Ad limen prima lectus de gente sacerdos.</l>
             
            <l n="9.708">Arceret cladem extremam, auxilioque veniret</l>
             
            <l n="9.709">Civibus atque urbi. nec non ingentia dona</l>
             
            <l n="9.710">Spondebant. qua parte nitet Calidonys amoenae</l>
             
            <l n="9.711">Pinguis ager melius, legeret sibi jugera terrae.</l>
             
            <l n="9.712">Quinquaginta illic; quorum pars consita pulchris <note type="numvers">710</note>
            </l>
             
            <l n="9.713">Vitibus una foret, Cereri pars altera longe</l>
             
            <l n="9.714">Optima se curvo facilem praeberet aratro.</l>
             
            <l n="9.715">Ipse etiam tristi senio tum fessus, at olim</l>
             
            <l n="9.716">Acer equis, Oeneus supplex ad limina venit;</l>
             
            <l n="9.717">Ac thalami postes manibus quassabat, opertas</l>
             
            <l n="9.718">Ante fores orans. nec mater, turba sororum</l>
             
            <l n="9.719">Nec deerat fratrem conclamans. ille moveri</l>
             
            <l n="9.720">Nil, ferus indomitusque animi. venere sodales</l>
             
            <l n="9.721">Unanimes, ut quisque viro conjunctus amore,</l>
             
            <l n="9.722">Atque diu longo fuerat mage cognitus usu. <note type="numvers">720</note>
            </l>
             
            <l n="9.723">Nec tamen idcirco poterant inflectere mentis</l>
             
            <l n="9.724">Consilium durae precibusve, aut fletibus ullis</l>
             
            <l n="9.725">Ante, domum circa ingrueret quam ferrea grando</l>
             
            <l n="9.726">Telorum, turresque furens evadere in altas</l>
             
            <l n="9.727">Curetum inciperet pubes, ac templa deorum,</l>
             
            <l n="9.728">Atque domos late subjectis urere flammis.</l>
             
            <l n="9.729">Tum formosa virum conjux orabat, obortis</l>
             
            <l n="9.730">Triste gemens lacrimis; longam et numerare malorum</l>
             
            <l n="9.731">Aggressa est seriem, capta quae civibus urbe</l>
             
            <l n="9.732">Eveniunt. atros urbem considere in ignes, <note type="numvers">730</note>
            </l>
             
            <pb n="v-589"/>
            <l n="9.733">Sterni caede viros passim; durumque subire</l>
             
            <l n="9.734">Servitium abductos longe, miserabile vulgus,</l>
             
            <l n="9.735">Et pueros, raptas et foeda ad munia matres.</l>
             
            <l n="9.736">Talia perstabat memorans. flexere ferocem</l>
             
            <l n="9.737">Dicta virum, lento audivit nec pectore saevos</l>
             
            <l n="9.738">Luctifici casus belli, sed fortis in hostem</l>
             
            <l n="9.739">Prosiluit tandem, fulgentiaque induit arma.</l>
             
            <l n="9.740">Nec mora Curetas longe verso agmine victor</l>
             
            <l n="9.741">Depulit, Aetolis et fata horrenda, diemque</l>
             
            <l n="9.742">Supremum avertit, patriae non ille precanti, <note type="numvers">740</note>
            </l>
             
            <l n="9.743">Ipse suo ast animo parens: nulla ergo dedere</l>
             
            <l n="9.744">Deinde viro, gratis servati, munera cives.</l>
             
            <l n="9.745">Haec eadem tibi ne sedeat sententia; ne quis</l>
             
            <l n="9.746">Hanc deus injiciat tibi mentem, dulcis amice,</l>
             
            <l n="9.747">Consilium et laevo pervertat numine. flammam</l>
             
            <l n="9.748">Pulchrius instantem classi est avertere, serum</l>
             
            <l n="9.749">Quam ferre ardenti auxilium. cape munera laetus,</l>
             
            <l n="9.750">Atque veni Danais lux una atque unica; magnis</l>
             
            <l n="9.751">Qui similem excipient te dis, et laude locabunt</l>
             
            <l n="9.752">Astra super. quod si nunc spernas dona, cruentam <note type="numvers">750</note>
            </l>
             
            <l n="9.753">Ultro dehinc subeas extremo in tempore pugnam,</l>
             
            <l n="9.754">Non erit ut parilem referas vel victor honorem.</l>
             
            <l n="9.755">Haec senior longo Phoenix sermone peregit. </l>
             
            <l n="9.756">Tum breviter contra Pelides talia fatur: </l>
             
            <l n="9.757">o Phoenix, longoque aevo sceptroque verende, </l>
             
            <l n="9.758">Nil mihi opus tali est, qualem tu dicis, honore; </l>
             
            <l n="9.759">Nec mihi honos unquam summo ab Jove defuit, unquam </l>
             
            <l n="9.760">Nec deerit; cujus me nutus, genua moveri </l>
             
            <l n="9.761">Dum poterunt, pectus nec vitae liquerit aura, </l>
             
            <l n="9.762">Ut tenet, ad puppes heic, si volet, usque tenebit. <note type="numvers">760</note>
            </l>
             
            <l n="9.763">Praeterea hoc dicam; tu pectus dicta sub altum </l>
             
            <l n="9.764">Conde, pater: misera frustra hunc miscere querela</l>
             
            <pb n="Homer-v-608"/>
            <l n="9.765">Parce animum flens multa, et plorans, atque probari.</l>
             
            <l n="9.766">Atridae cupiens. non te decet, optime, nostri</l>
             
            <l n="9.767">Hostis amor, ne sis odio mihi dignus amanti:</l>
             
            <l n="9.768">Sed, me qui laesit, mecum a te laedier usque, </l>
             
            <l n="9.769">Id decet, id dignum est te, Phoenix. nil tibi mecum</l>
             
            <l n="9.770">Non commune volo: vel regni fraena capesse</l>
             
            <l n="9.771">Mecum una, imperio mihi par, atque alter Achilles.</l>
             
            <l n="9.772">Nunc adeo hi responsa ferent: tu fessa reclina <note type="numvers">770</note>
            </l>
             
            <l n="9.773">Strato membra super molli. cras, fulserit Eos</l>
             
            <l n="9.774">Cum caelo exoriens, pariter statuemus uterque,</l>
             
            <l n="9.775">Heic perstare, domum an praestet jam classe reverti.</l>
             
            <l n="9.776">Sic ait; ac nutu Patroclum ponere jussit </l>
             
            <l n="9.777">Mollia strata seni condenso vellere; visa </l>
             
            <l n="9.778">Tandem oratores ut, re, tentoria celsa </l>
             
            <l n="9.779">Linquentes irent jam facto fine: deo par </l>
             
            <l n="9.780">Cum Telamoniades infit sic farier Ajax:</l>
             
            <l n="9.781">o Laërtiade solerti pectore Ulysse, </l>
             
            <l n="9.782">Tempus abire, via est quando haec praeclusa, nec ullus <note type="numvers">780</note>
            </l>
             
            <l n="9.783">Exitus est longis sermonibus. ire necesse, </l>
             
            <l n="9.784">Regibus et Danaūm tandem haec responsa referre, </l>
             
            <l n="9.785">Quamvis laeta parum, nostrum qui mente sedentes </l>
             
            <l n="9.786">Expectant cupida reditum. nam pectore in hirto </l>
             
            <l n="9.787">Hic gerit indomitumque animum, mentemque superbam </l>
             
            <l n="9.788">Ferreus; et dulces haudquaquam curat amicos;</l>
             
            <l n="9.789">Nec meminit quanto sit nobis cultus honore. </l>
             
            <l n="9.790">Immitis! fraterna aliquis pro caede solutum </l>
             
            <l n="9.791">Accepit pretium tandem, gnatove perempto. </l>
             
            <l n="9.792">Atque alter patria tutus versatur in urbe <note type="numvers">790</note>
            </l>
             
            <l n="9.793">Rite ubi persolvit noxam, placatus at alter </l>
             
            <l n="9.794">Triste odium ac diros ponit de corde furores: </l>
             
            <l n="9.795">At tibi dī saevos, nulla et ratione domandos, </l>
             
            <l n="9.796">Injecere animo sensus, iramque puellae</l>
             
            <pb n="v-633"/>
            <l n="9.797">Unius ob raptum, finem quae nesciat, ullis</l>
             
            <l n="9.798">Muneribus vinci quae non queat. en tibi septem</l>
             
            <l n="9.799">Eximias unam contra praebere paramus,</l>
             
            <l n="9.800">Praeter et has tot dona. bonus tantum indue demum</l>
             
            <l n="9.801">Mitem animum. reverere, habitas quae tecta. tuos en</l>
             
            <l n="9.802">Heic sumus ante focos, de caetu missus uterque <note type="numvers">800</note>
            </l>
             
            <l n="9.803">Huc Danaūm; nemo queis certe impensius alter</l>
             
            <l n="9.804">Remve tuam curat tibi vel conjunctior usu est. </l>
             
            <l n="9.805">Haec Ajax. contra Pelides: Optime regum</l>
             
            <l n="9.806">Magnanimi clarum germen Telamonis, amico</l>
             
            <l n="9.807">Ista quidem verax es visus dicere cuncta</l>
             
            <l n="9.808">Ex animo: mihi sed tumidum cor fervet ab ira</l>
             
            <l n="9.809">Usque, subit quoties menti malus ille, superbo</l>
             
            <l n="9.810">Qui me animo in mediis contemptum sprevit Achivis,</l>
             
            <l n="9.811">Erronem veluti patriaque domoque carentem.</l>
             
            <l n="9.812">Ite igitur, Danaisque actutum audita referte. <note type="numvers">810</note>
            </l>
             
            <l n="9.813">Non erit ut pugnae subeat me cura cruentae</l>
             
            <l n="9.814">Ante, ferox bello curvas quam venerit Hector</l>
             
            <l n="9.815">Myrmidonum ad naves, celsa et tentoria, sternens</l>
             
            <l n="9.816">Argivam ferro pubem, victorque carinas</l>
             
            <l n="9.817">Usserit: at, veniet postquam ad mea septa measque</l>
             
            <l n="9.818">Ad puppes, pugnae, reor, ultro desinet ipse,</l>
             
            <l n="9.819">Quamvis Marte furens, caedisque incensus amore. </l>
             
            <l n="9.820">Talia Pelides: hi vina liquentia sumptis</l>
             
            <l n="9.821">Libarunt pateris, tacitique abiere carinas</l>
             
            <l n="9.822">Ad Grajūm. ante Ithacus graditur; Mavortius Ajax <note type="numvers">820</note>
            </l>
             
            <l n="9.823">Pone subit, moesto figens vestigia vultu. </l>
             
            <l n="9.824">Patroclus socios jussit, famulasque relicto</l>
             
            <l n="9.825">Velleribus densis Phoenici rite cubile</l>
             
            <l n="9.826">Sternere. festinant alacres, mora nulla, torumque</l>
             
            <l n="9.827">Suppositis ovium villis, stratisque superne</l>
             
            <l n="9.828">Vestibus, et lini candentis flore pararunt; </l>
             
            <pb n="v-657"/>
            <l n="9.829">Fessa ubi membra senex posuit, roseamque jacebat</l>
             
            <l n="9.830">Auroram opperiens, curis ingentibus aeger.</l>
             
            <l n="9.831">Pelides etiam, celsum in penetrale recedens,</l>
             
            <l n="9.832">Somno membra dedit: regem juxta Diomede <note type="numvers">830</note>
            </l>
             
            <l n="9.833">Filia Phorbantis, quam Lesbo abduxerat ipse,</l>
             
            <l n="9.834">Accubuit. bonus adversum penetrale petivit</l>
             
            <l n="9.835">Patroclus; pressitque idem captiva cubile</l>
             
            <l n="9.836">Iphis, quam dulci socio donarat Achilles, </l>
             
            <l n="9.837">Scyrum urbem regis cum victor cepit Enyei.</l>
             
            <l n="9.838">Multa oratores digressi at noctis in umbra,</l>
             
            <l n="9.839">Ut magni venere Atridae ad septa, frequentes</l>
             
            <l n="9.840">Exsiliuntque sua de sede, atque aurea circum</l>
             
            <l n="9.841">Affusi praebent certatim pocula Graji,</l>
             
            <l n="9.842">Pro se quisque rogans. primus scitatur Atrides: <note type="numvers">840</note>
            </l>
             
            <l n="9.843">O Laërtiade, Grajūm lux, navibus ignem</l>
             
            <l n="9.844">Dic, abiget, ferus an renuit; pectusque superbum</l>
             
            <l n="9.845">Miscet adhuc, Danaūm precibus nec flectitur ira? </l>
             
            <l n="9.846">Ingemuit; lacrimans dehinc talia reddit Ulysses:</l>
             
            <l n="9.847">Maxime Grajugenum regnator Atrida movetur</l>
             
            <l n="9.848">Ille nihil, tristemque iram restinguere saevus:</l>
             
            <l n="9.849">Abnegat; ardescit quin et magis usque furore</l>
             
            <l n="9.850">Indomito, ac spernit teque, et tua munera; misso</l>
             
            <l n="9.851">Et se, Grajorum cum primis te jubet ipsum</l>
             
            <l n="9.852">Consulere, exitium qua genti, quaque carinis <note type="numvers">850</note>
            </l>
             
            <l n="9.853">Arte queas tristes longe depellere flammas.</l>
             
            <l n="9.854">Ille autem, tenebras ut primum Aurora fugarit.</l>
             
            <l n="9.855">Exoriens, puppesque suas deducere in aequor</l>
             
            <l n="9.856">Velle ait, et falsas Phthiam dare vela per undas:</l>
             
            <l n="9.857">Auctor et est aliis, cuncti ut remeare Penates</l>
             
            <l n="9.858">Ad patrios ponto properent. nanque Ilion altam</l>
             
            <l n="9.859">Verti posse negat, dextra quam Jupiter ipse</l>
             
            <l n="9.860">Altitonans tegit ingenti; quam firma virūm vis </l>
             
            <pb n="v-683"/>
            <l n="9.861">Tutatur fidens, elata et Marte secundo.</l>
             
            <l n="9.862">Haec mandata dedit: testes mihi vera loquenti</l>
             
            <l n="9.863">Magnanimusque Ajax, nobiscum et missus uterque</l>
             
            <l n="9.864">Praeconum, fidi comites, rerumque periti.</l>
             
            <l n="9.865">At senior Phoenix cubat illic; jussit Achilles</l>
             
            <l n="9.866">Quod fieri, ad patrias ut secum in puppibus oras</l>
             
            <l n="9.867">Cras abeat, si forte velit, nanque ire negantem,</l>
             
            <l n="9.868">Haud coget, nec vi abducet per caerula ponti. </l>
             
            <l n="9.869">Sic ait; illi autem, perculsa mente, silentes</l>
             
            <l n="9.870">Obstupuere. feri mirantur tristia regis</l>
             
            <l n="9.871">Dicta omnes, moestoque premunt sub pectore curam</l>
             
            <l n="9.872">Armipotens tandem Diomedes talibus infit: <note type="numvers">870</note>
            </l>
             
            <l n="9.873">Inclyte Grajorum dux et regnator Atrida,</l>
             
            <l n="9.874">Nunquam utinam orasses Peliden, tantaque totque</l>
             
            <l n="9.875">Munera pollicitus: fastu satis ante tumebat</l>
             
            <l n="9.876">Sponte sua; inflasti nunc tu magis. attamen illum</l>
             
            <l n="9.877">Mittamus, sive ire, mari et dare vela, manere</l>
             
            <l n="9.878">Sive parat. bellum rursus pugnamque capesset</l>
             
            <l n="9.879">Cum mens dira virum, vel cum deus ipse ciebit.</l>
             
            <l n="9.880">Vos agite, atque meis, socii, parete volenti</l>
             
            <l n="9.881">Consiliis animo. potu dapibusque refecti,</l>
             
            <l n="9.882">Unde viro vis et robur venit omne, sopori <note type="numvers">880</note>
            </l>
             
            <l n="9.883">Ite artus placido fessos date: deinde, rubebit</l>
             
            <l n="9.884">Cum veniens Aurora, altis pro navibus omnem</l>
             
            <l n="9.885">Siste aciem, peditesque, et currus, pectora dictis</l>
             
            <l n="9.886">Exacuens, o rex, pugnans praeque omnibus ipse. </l>
             
            <l n="9.887">Sic ait: at reges cuncti assensere loquenti,</l>
             
            <l n="9.888">Laudaruntque acres animos, et verba diserta.</l>
             
            <l n="9.889">Ergo ubi libatum dīs est, tentoria quisque</l>
             
            <l n="9.890">Ad sua digressi, noto abjecere cubili</l>
             
            <l n="9.891">Corpora fessa, almi cepere ac munera Somni.</l>
             
            <pb n="v-709"/>
         </div>
         <div type="poesis-liber" met="hexameter" n="10">
            <head>HOMERI ILIADOS LIBER DECIMUS</head>
            <l n="10.1">Ad naves alii, multa jam nocte, jacebant </l>
             
            <l n="10.2">Alto fessa duces devincti membra sopore: </l>
             
            <l n="10.3">At non Atriden Agamenona dulcis habebat </l>
             
            <l n="10.4">Sopitum requies curarum. multa volutat </l>
             
            <l n="10.5">Secum animo, ac trepidam versat circum omnia mentem. </l>
             
            <l n="10.6">Formosae ut conjux Junonis fulgurat olim, </l>
             
            <l n="10.7">Ille parans pluviosam hyemem, vel grandinis imbrem, </l>
             
            <l n="10.8">Sive nivem vastos late quae contegat agros, </l>
             
            <l n="10.9">Sive mali clades ac dira incendia belli; </l>
             
            <l n="10.10">Crebra poli micuere; igni tremit aura corusco: <note type="numvers">10</note>
            </l>
             
            <l n="10.11">Sic gemitus imo ducebat pectore; saevo </l>
             
            <l n="10.12">Pulsa metu assidue sic regi corda micabant. </l>
             
            <l n="10.13">Et nunc spectabat campum, Trojanaque castra, </l>
             
            <l n="10.14">Admirans crebros urbis pro moenibus ignes, </l>
             
            <l n="10.15">Ingentique sono attonitus, quem plurima passim </l>
             
            <l n="10.16">Tibia, multa dabat quem passim fistula, creber </l>
             
            <l n="10.17">Atque virūm fremitus citroque ultroque meantum; </l>
             
            <l n="10.18">Argivas nunc ad puppes tremefactaque vertens </l>
             
            <l n="10.19">Castra oculos, nudo multum de vertice crinem </l>
             
            <l n="10.20">Vellebat, caelo attollens manantia fletu <note type="numvers">20</note>
            </l>
             
            <l n="10.21">Lumina, triste gemens alto de corde, Jovemque </l>
             
            <l n="10.22">Obtestans. animo tandem haec sententia sedit, </l>
             
            <l n="10.23">Neliden citus ut ferret se ad Nestora, si quid </l>
             
            <l n="10.24">Consilii struerent pariter, quo lapsa juvari </l>
             
            <l n="10.25">Posset res Danaūm prohiberi et flamma carinis. </l>
             
            <l n="10.26">Ergo membra toro arrexit; tum pectora circum</l>
             
            <pb n="21"/>
            <l n="10.27">Induitur tunicam, plantisque Argiva revinxit</l>
             
            <l n="10.28">Vincula, et horrendi, ex humeris ingentibus imos</l>
             
            <l n="10.29">Demissa ad talos, se involvit pelle leonis,</l>
             
            <l n="10.30">Fulgentemque manu bellator corripit hastam. <note type="numvers">30</note>
            </l>
             
            <l n="10.31">Nec minor interea Menelaum nocte sub alta</l>
             
            <l n="10.32">Exercet metus insomnem, curaeque soporem</l>
             
            <l n="10.33">Avertunt trepido rerum; fata ultima fortes</l>
             
            <l n="10.34">Ne subeant Graji, pubes delecta virorum,</l>
             
            <l n="10.35">Olli quae, longum ratibus delata per aequor,</l>
             
            <l n="10.36">Venerat auxilio, belloque exarserat audax.</l>
             
            <l n="10.37">Raptim humeris tegmen pantherae ingentibus heros</l>
             
            <l n="10.38">Circumdat varium, galeamque attollit ahenam</l>
             
            <l n="10.39">Imponens capiti; validamque hastile coruscum</l>
             
            <l n="10.40">Implevit dextram. tum sic tentoria fratris <note type="numvers">40</note>
            </l>
             
            <l n="10.41">Celsa petit, somno ut regem citus excitet, omnes</l>
             
            <l n="10.42">Cui soli parent Danai, solumque verentur,</l>
             
            <l n="10.43">Observantque, altis ceu lapsum numen ab astris</l>
             
            <l n="10.44">Hunc puppim, dum se cingit fulgentibus armis,</l>
             
            <l n="10.45">Nactus ad extremam est, gratusque advenit, amico</l>
             
            <l n="10.46">Et vultu exceptus, prior est sic farier orsus: </l>
             
            <l n="10.47">Quid, frater venerande, armis nunc te induis? omni</l>
             
            <l n="10.48">Anne aliquem e numero lectum vis mittere, Troum</l>
             
            <l n="10.49">Callidus exploret castra ut speculator? at istud</l>
             
            <l n="10.50">Hortanti quisnam promittat, solus ut hostem <note type="numvers">50</note>
            </l>
             
            <l n="10.51">Noctu adeat speculans? audax certe, atque pericli</l>
             
            <l n="10.52">Nil metuens fuerit, si quis non abnuet ire. </l>
             
            <l n="10.53">Haec ait: ast lacrimans Agamemnon talia contra:</l>
             
            <l n="10.54">Consilio nunc prudenti, multumque sagaci.</l>
             
            <l n="10.55">Est opus immani quod Grajos, quodque carinas</l>
             
            <l n="10.56">Subtrahat exitio, cum nos mutatus iniqua</l>
             
            <l n="10.57">Mente premit, sacrisque animum, fati ordine verso,</l>
             
            <l n="10.58">Jupiter Hectoreis adjecit. nanque nec ipse</l>
             
            <pb n="v-47"/>
            <l n="10.59">Vidi unquam, audivi quenquam nec dicere, totque</l>
             
            <l n="10.60">Uni et tanta viro gesta una luce, quot Hector, <note type="numvers">60</note>
            </l>
             
            <l n="10.61">Ille quidem non patre deo, non matre creatus</l>
             
            <l n="10.62">Ille dea, in miseros gessit Jove fretus Achivos,</l>
             
            <l n="10.63">Quantaque molitus rerum una est luce, cruenta, </l>
             
            <l n="10.64">Tristia, dira; dies quae nulla, et nulla fluentum</l>
             
            <l n="10.65">Eximat annorum series de pectore Grajis.</l>
             
            <l n="10.66">Tot passim clades dedit, et tot funera victor.</l>
             
            <l n="10.67">Verum agedum Ajacemque celer, fidumque vocato</l>
             
            <l n="10.68">Idomenea rates adiens. ego Nestora dium</l>
             
            <l n="10.69">Conveniam, hortaborque senem consurgere; sacrum</l>
             
            <l n="10.70">Custodum si forte velit procedere ad agmen, <note type="numvers">70</note>
            </l>
             
            <l n="10.71">Quodque opus est, mandare viris. nemo aptior illo est,</l>
             
            <l n="10.72">Cuique velit potius pubes parere jubenti.</l>
             
            <l n="10.73">Nam vigilum dux est Thrasymedes, inclyta proles</l>
             
            <l n="10.74">Nestoris, atque una bonus armiger Idomeneos</l>
             
            <l n="10.75">Meriones, cunctis delecti e milibus ambo</l>
             
            <l n="10.76">Rectores juvenum, excubiis qui castra tuentur.</l>
             
            <l n="10.77">Haec frater: contra Menelaus talia reddit. </l>
             
            <l n="10.78">Quo mandas pacto, atque jubes? maneamne, tuumque </l>
             
            <l n="10.79">Illic adventum opperiar; festinus an ad te </l>
             
            <l n="10.80">Huc redeam ut cursu celeri, mandata peracta <note type="numvers">80</note>
            </l>
             
            <l n="10.81">Rite ubi jam fuerint, regumque vocatus uterque?</l>
             
            <l n="10.82">Ille refert: illic praestat, Menelaë, manere </l>
             
            <l n="10.83">Dum veniam, ne forte viae nos semita fallat. </l>
             
            <l n="10.84">Diverso nam multa secat via tramite castra. </l>
             
            <l n="10.85">Praeterea clamaque altum, et vigilare jubeto, </l>
             
            <l n="10.86">Praeteriens dum carpis iter, propriaque vocato </l>
             
            <l n="10.87">Quenque a gente virum, multo et blanditus honore </l>
             
            <l n="10.88">Compella, fastumque, et magnos, comis in omnes, </l>
             
            <l n="10.89">Pone animos. duri nam pondus ferre laboris </l>
             
            <l n="10.90">Nos quoque opus, primo quando nos magnus ab ortu <note type="numvers">90</note>
            </l>
             
            <pb n="v-70"/>
            <l n="10.91">Jupiter aerumna, curisque oneravit iniquis.</l>
             
            <l n="10.92">Haec postquam est fatus, mandavitque omnia rite, </l>
             
            <l n="10.93">Ipse petit Pyliae rectorem Nestora gentis. </l>
             
            <l n="10.94">Hunc, septa ingressus, puppes invenit ad altas, </l>
             
            <l n="10.95">Membra toro stratum in molli. multo arma lepore </l>
             
            <l n="10.96">Picta jacent juxta regem, scutum aere corusco, </l>
             
            <l n="10.97">Tela duo, insignis triplici galea aurea cono, </l>
             
            <l n="10.98">Nec procul inde ingens, opus admirabile, balteus, </l>
             
            <l n="10.99">Quo cingi suerat senior cum tristia torvus </l>
             
            <l n="10.100">Armabat se in bella, suas ad praelia turmas <note type="numvers">100</note>
            </l>
             
            <l n="10.101">Acer agens: nec enim senio cedebat inerti. </l>
             
            <l n="10.102">Qui, simul ac sensit venientem, sustulit alte </l>
             
            <l n="10.103">Cervicem, et, cubito nitens, haec ore profatur:</l>
             
            <l n="10.104">Quis juxtaque rates, media et per castra sub atra </l>
             
            <l n="10.105">Nocte meat solus, somno dum cetera pubes </l>
             
            <l n="10.106">Strata jacet? vigilum <sic>nunquem</sic> tibi? numne sodalem </l>
             
            <l n="10.107">Quaeris? age, eloquere. huc tacitus ne accede, quid heic est, </l>
             
            <l n="10.108">Quid tibi opus? Tales jactanti e pectore voces, </l>
             
            <l n="10.109">Atrides lacrimis fatur sic moestus obortis:</l>
             
            <l n="10.110">O Nestor Nelide, o Grajae gloria gentis, <note type="numvers">110</note>
            </l>
             
            <l n="10.111">Noveris Atriden Agamemnona, Jupiter omnes </l>
             
            <l n="10.112">Quem miserum in curas mergit; luctusque laboresque </l>
             
            <l n="10.113">Aggeret usque, meum donec spirabilis aura </l>
             
            <l n="10.114">Incolet hoc pectus, genibusque erit his vigor ullus. </l>
             
            <l n="10.115">Sic erro, nec enim dulcis mihi lumina somnus </l>
             
            <l n="10.116">Aegra super sedit; belli sed cura, sed instans </l>
             
            <l n="10.117">Jam clades mentem pavido quatit usque. supremum </l>
             
            <l n="10.118">Exitium metuo Danais; nec pectora constant </l>
             
            <l n="10.119">Firma: timor mentem attonuit; micat usque, sinuque </l>
             
            <l n="10.120">Exsilit e medio trepidum cor, membraque subter <note type="numvers">120</note>
            </l>
             
            <l n="10.121">Quassa tremunt; nec vis animove aut artubus ulla est. </l>
             
            <l n="10.122">At tu, si quid habes fieri quod possit, Achivam</l>
             
            <pb n="Homer-v-97"/>
            <l n="10.123">Si quid moliris quod rem juvet, (et tibi nanque</l>
             
            <l n="10.124">Nox agitur dulci somni sine munere) mecum</l>
             
            <l n="10.125">Egressus castris paullum descende, juventus</l>
             
            <l n="10.126">Lecta ubi pro muro vigilat; ne forte, labore</l>
             
            <l n="10.127">Defessa atque gravis somno, dare membra sopori</l>
             
            <l n="10.128">Coeperit, excubias et negligat immemor. hostis</l>
             
            <l n="10.129">Nam prope adest; metuoque, audax ne nocte sub ipsa</l>
             
            <l n="10.130">Arma ferat, subitoque invadat Marte carinas. <note type="numvers">130</note>
            </l>
             
            <l n="10.131">Haec ait. at Nestor: Fide, o rex optime regum,</l>
             
            <l n="10.132">Fide animo. non cuncta, ferus quae cogitat Hector,</l>
             
            <l n="10.133">Atque struit vana tumidus spe, Jupiter illi</l>
             
            <l n="10.134">Providus et perfecta dabit: quin pluribus angi</l>
             
            <l n="10.135">Ut reor, incipiet curis, placatus Achilles</l>
             
            <l n="10.136">Si modo magnanimum cor tristi vertet ab ira.</l>
             
            <l n="10.137">Nunc te mente sequor, quo ducis cunque, volenti.</l>
             
            <l n="10.138">Verum alios etiam pulso jam surgere somno</l>
             
            <l n="10.139">Hortemur Danaūm reges, hastaque superbum</l>
             
            <l n="10.140">Tydiden, vafrum et Laërtiaden, et Oilei <note type="numvers">140</note>
            </l>
             
            <l n="10.141">Pernicem, et Phylei praestantem robore gnatum.</l>
             
            <l n="10.142">Atque utinam Ajacemque parem dīs, Idomenea</l>
             
            <l n="10.143">Et regem sit qui nobis adeatque vocetque.</l>
             
            <l n="10.144">Ambo etenim longe hinc absunt, curvasque locarunt</l>
             
            <l n="10.145">Secreti extrema castrorum in parte carinas.</l>
             
            <l n="10.146">At, quem praecipuo, ut dignus, complector amore,</l>
             
            <l n="10.147">Atque colo, quid ni Menelao irascar; acerbo</l>
             
            <l n="10.148">Et quamvis doleas dicto, nil pectore celem</l>
             
            <l n="10.149">Dissimulans; mollis quod somno indulget inerti,</l>
             
            <l n="10.150">Et patitur solum te duro instare labori. <note type="numvers">150</note>
            </l>
             
            <l n="10.151">Quem decuit curisque angi, nec parcere multae</l>
             
            <l n="10.152">Ipsum operae, cunctos orantem ex ordine reges</l>
             
            <l n="10.153">Suppliciter; cum dura urget res, cumque malorum</l>
             
            <l n="10.154">Immane incubuit, nec jam tolerabile pondus. </l>
             
            <pb n="v-119"/>
            <l n="10.155">Haec Nestor: cui sic Atrides: hortor ut illum </l>
             
            <l n="10.156">Incusesque alias, Nestor, culpesque; laborem </l>
             
            <l n="10.157">Saepe ubi res poscit celerem, cessatque, sedetque </l>
             
            <l n="10.158">Nam lentus; (non ille quidem male segnis, inopsve </l>
             
            <l n="10.159">Consilii; sed me respectans usque, nec audens </l>
             
            <l n="10.160">Incoeptare meo rerum sine numine quidquam) <note type="numvers">160</note>
            </l>
             
            <l n="10.161">At nunc strata prior liquit, seque obtulit ultro </l>
             
            <l n="10.162">Ipse mihi subito adsistens. quin missus ad istos </l>
             
            <l n="10.163">Dudum abiit, tibi quos arcessi nunc placet ambos. </l>
             
            <l n="10.164">Ergo age, ne pigeat mecum una pergere murum </l>
             
            <l n="10.165">Extra, ubi nos (illic etenim consistere jussi) </l>
             
            <l n="10.166">Expectant vigilum lecta cum pube sedentes.</l>
             
            <l n="10.167">Tum Nestor: Laudo; sic nemo irascier olli </l>
             
            <l n="10.168">Argivūm poterit; nemo non dicta facesset, </l>
             
            <l n="10.169">Hortetur si quem, vel si quid jusserit unquam.</l>
             
            <l n="10.170">Sic ait, et mollem tunicam dat pectora circum; <note type="numvers">170</note>
            </l>
             
            <l n="10.171">Aptat pulchra pedum vario dehinc vincula plexu; </l>
             
            <l n="10.172">Tum laenam induitur, multo quam fibula morsu </l>
             
            <l n="10.173">Aurea connectit, duplicem, latamque, colore </l>
             
            <l n="10.174">Puniceo insignem, crispa et lanugine mollem; </l>
             
            <l n="10.175">Deinde capit ferro praefixum robur acuto. </l>
             
            <l n="10.176">Jamque viam carpit gradiens per castra, cietque, </l>
             
            <l n="10.177">Magna voce vocans, propius cum venit, Ulyssem. </l>
             
            <l n="10.178">Cui simul ac subitus mentem sonus attigit, heros </l>
             
            <l n="10.179">Corripuitque toro corpus; tentoria et extra </l>
             
            <l n="10.180">Processit, trepidoque viros sermone rogavit: <note type="numvers">180</note>
            </l>
             
            <l n="10.181">Cur naves propter soli et per castra sub alma </l>
             
            <l n="10.182">Itis nocte? urget quae res, cogitque vagari?</l>
             
            <l n="10.183">Cui Nestor: Parce irasci, tam saevus Achivis,</l>
             
            <l n="10.184">O Laërtiade, dolor ingruit. en age, nobis</l>
             
            <l n="10.185">I comes, hortatu nostro ut jam surgat et alter, </l>
             
            <l n="10.186">Consiliumque una capiat, pugnamne subire</l>
             
            <pb n="v-147"/>
            <l n="10.187">Praestet, caeruleas longe an dare vela per undas.</l>
             
            <l n="10.188">Haec senior: mora nulla, Ithacus tentoria rursus </l>
             
            <l n="10.189">Alta subit, clypeumque humeris ingentibus aptat, </l>
             
            <l n="10.190">Et comes ambobus graditur. magni Diomedis <note type="numvers">190</note>
            </l>
             
            <l n="10.191">Septa petunt. regem heic propter tentoria somno, </l>
             
            <l n="10.192">Ut venere, vident stratum, fulgentibus armis </l>
             
            <l n="10.193">Cinctum artus. juxta socii caput acclinarant </l>
             
            <l n="10.194">Scuta super; fixaeque solo stant omnibus hastae, </l>
             
            <l n="10.195">Aerata lucem jactantes cuspide, fulgur </l>
             
            <l n="10.196">Ut Jovis. hi nuda circum tellure jacebant: </l>
             
            <l n="10.197">Heros terga feri supra cubat horrida tauri, </l>
             
            <l n="10.198">Purpureo caput effultus regale tapete.</l>
             
            <l n="10.199">Huic tum Nelides propior stetit, ac, pede tactum </l>
             
            <l n="10.200">Urgens, increpuit, strato et consurgere jussit. <note type="numvers">200</note>
            </l>
             
            <l n="10.201">Surge, ait, o Tydei proles generosa. soporem</l>
             
            <l n="10.202">An carpes tota, quam longa est, nocte? nec hostem</l>
             
            <l n="10.203">Consedisse audis non longe a puppibus altis,</l>
             
            <l n="10.204">Et parvo hinc spatio distare in colle propinquo. </l>
             
            <l n="10.205">Sic ait: exsiluit somno citus ille fugato,</l>
             
            <l n="10.206">Atque senem dictis alacer compellat amicis: </l>
             
            <l n="10.207">Infelix, nunquam parcis tibi, at usque senectam </l>
             
            <l n="10.208">Ferreus exerces opera omni, omnique labore. </l>
             
            <l n="10.209">Quid? juvenes desunt obeant qui castra, sopore </l>
             
            <l n="10.210">Et pulso, consueta vocent ad munia reges? <note type="numvers">210</note>
            </l>
             
            <l n="10.211">Sed tu opere a duro nulla es revocabilis arte.</l>
             
            <l n="10.212">Talia Tydides. cui Nestor talia reddit:</l>
             
            <l n="10.213">Vera quidem fateor, quae dicis, dulcis amice.</l>
             
            <l n="10.214">Egregii mihi nec gnati, nec copia desit</l>
             
            <l n="10.215">Multa virūm, mitti qui possint, quique vocare.</l>
             
            <l n="10.216">Sed fors dura premit Grajos, tempusque supremum.</l>
             
            <l n="10.217">Summa etenim extremo est res in discrimine, cuncti</l>
             
            <l n="10.218">Fatum triste obeant, an pergant vivere Achivi. </l>
             
            <pb n="v-174"/>
            <l n="10.219">Nunc agedum Phylei gnatum, celeremque vocato</l>
             
            <l n="10.220">Ajacem, excussoque jube consurgere somno; <note type="numvers">220</note>
            </l>
             
            <l n="10.221">Junior es quando, atque meum miserare laborem. </l>
             
            <l n="10.222">Haec senior. fulvi exsuvias, atque hirta leonis</l>
             
            <l n="10.223">Terga humeris heros circumdat, magnaque, et imos</l>
             
            <l n="10.224">Demissa ad talos: tum dextra corripit hastam.</l>
             
            <l n="10.225">Dehinc abiit, jussitque viros consurgere, secum</l>
             
            <l n="10.226">Et rediens ambos parvo post tempore duxit. </l>
             
            <l n="10.227">Hi postquam egressi portis venere catervas </l>
             
            <l n="10.228">Ad vigilum, somni expertem videre sub armis </l>
             
            <l n="10.229">Quenque ducum, campo lecta cum pube sedentem. </l>
             
            <l n="10.230">Ut quondam, ad caulas, pastorum et septa, Molossos <note type="numvers">230</note>
            </l>
             
            <l n="10.231">Cum vigil exercet noctu custodia, densum </l>
             
            <l n="10.232">Per nemus ut sensere trucem descendere ab alto </l>
             
            <l n="10.233">Monte feram; magno circum vox crebra tumultu </l>
             
            <l n="10.234">Atque virūm atque canum resonat, nec cura quietis </l>
             
            <l n="10.235">Ulla subit; sopor ex oculis prorsum excidit omnis: </l>
             
            <l n="10.236">Sic juvenum ex oculis fugit sopor; ulla quietis </l>
             
            <l n="10.237">Nec superest jam cura, atrae dum noctis in umbra </l>
             
            <l n="10.238">Tristes excubias agitant; ac lumina vertunt </l>
             
            <l n="10.239">Ad campum assidue, quoties Troumve meantum, </l>
             
            <l n="10.240">Aut alius longe arrectas sonus impulit aures. <note type="numvers">240</note>
            </l>
             
            <l n="10.241">Hos senior laetusque animi conspexit, et ore </l>
             
            <l n="10.242">Compellat blando; firmatque his pectora dictis:</l>
             
            <l n="10.243">Sic eat; o dulces pueri, vigilate, nec ulli</l>
             
            <l n="10.244">Obrepat somnus, ne gens inimica repente</l>
             
            <l n="10.245">Ingruat, ac faciat sibi nos risumque jocumque. </l>
             
            <l n="10.246">Haec fatur fossamque ultra procedit, euntem</l>
             
            <l n="10.247">Pone manus regum sequitur, quoscunque vocarant.</l>
             
            <l n="10.248">Meriones comitem queis sese, et clara propago</l>
             
            <l n="10.249">Nestoris addiderat, magna ad consulta venire</l>
             
            <l n="10.250">Ipsi etiam, et regum coetu se adjungere jussi. <note type="numvers">250</note>
            </l>
             
            <pb n="v-197"/>
            <l n="10.251">Ingentem egressi fossam, qua parte vacabat </l>
             
            <l n="10.252">Caede locus, spatiique horrenda in strage relictum </l>
             
            <l n="10.253">Est paullum congesta virūm prope corpora; saevus </l>
             
            <l n="10.254">Unde Hector, Danaūm clades, ad moenia gressum </l>
             
            <l n="10.255">Rettulit, obscura noctis deprensus ab umbra; </l>
             
            <l n="10.256">Consedere omnes, atque orsi dicere summa </l>
             
            <l n="10.257">De re. quos inter Nelides talia fatur:</l>
             
            <l n="10.258">o socii, nec erit cui sit fiducia Troas </l>
             
            <l n="10.259">Hinc ad magnanimos furtivo accedere gressu? </l>
             
            <l n="10.260">Si quem forte virum, castrorum in parte repertum </l>
             
            <l n="10.261">Extrema, capiat; vel si quem proximus aure </l>
             
            <l n="10.262">Rumorem excipiat: quid rerum scilicet inter </l>
             
            <l n="10.263">Sese consultent; placeatne heic usque, manere </l>
             
            <l n="10.264">Urbem extra, Grajūm non longe a navibus, urbem </l>
             
            <l n="10.265">An magis in patriam parta jam laude reverti. </l>
             
            <l n="10.266">Haec fors audiret catus omnia, sospes et inde </l>
             
            <l n="10.267">Huc rediens, omnes ingenti laude clueret </l>
             
            <l n="10.268">Per populos, caeli quotquot convexa tuentur. </l>
             
            <l n="10.269">Nec vero eximio Grajorum in gente carebit </l>
             
            <l n="10.270">Munere. nam reduci, qui praesunt navibus, omnes </l>
             
            <l n="10.271">Pro se quisque dabunt pinguem atri velleris agnum </l>
             
            <l n="10.272">Lanigera cum matre, viro quibus utilis aeque </l>
             
            <l n="10.273">Non ulla est rerum, in censu quas possidet omni. </l>
             
            <l n="10.274">Omnibus ille choris aderit, spectabilis omni </l>
             
            <l n="10.275">Ille epulo in regum semper conviva sedebit.</l>
             
            <l n="10.276">Sic ait: at vultu dejecto quisque silebat. </l>
             
            <l n="10.277">Magnanimus tandem Diomedes talibus infit:</l>
             
            <l n="10.278">En mihi, Nestor, avet nullo tremefacta periclo </l>
             
            <l n="10.279">Mens ire, utque jubes, hostemque inimicaque castra </l>
             
            <l n="10.280">Haec petere: at, veniat si quis comes, acrior ibo, <note type="numvers">280</note>
            </l>
             
            <l n="10.281">Et multo ad rerum casus audentior omnes. </l>
             
            <l n="10.282">Nam, duo cum pariter concordi mente feruntur,</l>
             
            <pb n="v-224"/>
            <l n="10.283">Alterius mentem quod praeterit, id videt alter,</l>
             
            <l n="10.284">Atque monet. soli, quamvis rem viderit ipsam,</l>
             
            <l n="10.285">Tardior est animus, ratioque infirma levisque. </l>
             
            <l n="10.286">Haec ubi ait; multi cum magnanimo Diomede</l>
             
            <l n="10.287">Ire volunt. ambo Ajaces, fortissima bello</l>
             
            <l n="10.288">Pectora, Meriones, Thrasymedes, inclytus hasta</l>
             
            <l n="10.289">Atrides Menelaus, et aspera suetus Ulysses</l>
             
            <l n="10.290">Ferre, cupit Troum castris irrepere furtim, <note type="numvers">290</note>
            </l>
             
            <l n="10.291">Ille animi fidens audaxque ad fortia semper.</l>
             
            <l n="10.292">Quos inter tali est Agamemnon voce locutus: </l>
             
            <l n="10.293">Care mihi ante alios, Tydide, quem tibi cunque</l>
             
            <l n="10.294">Vis comitem, hos inter melior quicunque videtur,</l>
             
            <l n="10.295">Delige. nanque alacres animis, tecumque paratos</l>
             
            <l n="10.296">Ire, vides multos. laeva ne mente verere</l>
             
            <l n="10.297">Tu quenquam; socium tibi nec malecautus adopta,</l>
             
            <l n="10.298">Deterior quicunque fuat, meliore relicto,</l>
             
            <l n="10.299">Dans aliquid generi; quamvis et sanguine longe</l>
             
            <l n="10.300">Clarior, et regno sit longe major avito. </l>
             
            <l n="10.301">Sic ait, ille timens Menelao, arcere periclum</l>
             
            <l n="10.302">Et caro cupiens fratri frater. Diomedes</l>
             
            <l n="10.303">Inclytus haec alacri tum rursus voce profatur: </l>
             
            <l n="10.304">Quandoquidem jubeor socium legere ipse, mihique</l>
             
            <l n="10.305">Unum optare inter multos, an pectore possum</l>
             
            <l n="10.306">Immemor oblito divinum spernere Ulyssem?</l>
             
            <l n="10.307">Eximio qui me semper complexus amore est;</l>
             
            <l n="10.308">Magnanimo cui vis invicta in pectore; nullus</l>
             
            <l n="10.309">Quem frangit terretve labor; Tritonia Pallas</l>
             
            <l n="10.310">Quem juvat ac mediis praesens tutatur in armis. <note type="numvers">310</note>
            </l>
             
            <l n="10.311">Hic mihi si veniat fidus comes, igne reverti</l>
             
            <l n="10.312">Ex ipso incolumes, credo, possimus uterque;</l>
             
            <l n="10.313">Tantum consilio praestat, vafrisque repertis. </l>
             
            <l n="10.314">Arridens paucis contra respondit Ulysses:</l>
             
            <pb n="v-248"/>
            <l n="10.315">Ne lauda nimium, neu culpa; nanque scientes</l>
             
            <l n="10.316">Ista inter Grajos loqueris. jam tempus abire:</l>
             
            <l n="10.317">Nox ruit, adventat propior lux, sidera caelo</l>
             
            <l n="10.318">Prona cadunt, geminae ternis de partibus actae</l>
             
            <l n="10.319">Jam sunt, vix tantum superest pars tertia noctis. </l>
             
            <l n="10.320">Haec fati, saevis festinant cingier armis. <note type="numvers">320</note>
            </l>
             
            <l n="10.321">Ancipitem Tydidae ensem fortis Thrasymedes</l>
             
            <l n="10.322">Donat: nanque heros clypeumque, ensemque carinas</l>
             
            <l n="10.323">Liquerat ad curvas. capiti dehinc impiger idem</l>
             
            <l n="10.324">Imposuit galeam, cono cristaque carentem,</l>
             
            <l n="10.325">Taurinam, prisco quae nomine dicta cataetyx,</l>
             
            <l n="10.326">Gestamen juvenum primaevo in flore vigentum.</l>
             
            <l n="10.327">Meriones arcum pharetramque ensemque coruscum</l>
             
            <l n="10.328">Dat Laërtiadae; dura et de pelle rigentem</l>
             
            <l n="10.329">Imposuit capiti galeam; quam multa coërcent</l>
             
            <l n="10.330">Lora intus, candent extra, valloque frequenti <note type="numvers">330</note>
            </l>
             
            <l n="10.331">Setigeri dentes apri horrent, lanaque textu</l>
             
            <l n="10.332">Daedaleo mediam, nutet ne in vertice, complet.</l>
             
            <l n="10.333">Hanc olim Autolycus cum victor Amyntoris aedes</l>
             
            <l n="10.334">Hormenidae effregit, captam abstulit ex Eleone,</l>
             
            <l n="10.335">Scandeam et veniens munus dedit Amphidamanti;</l>
             
            <l n="10.336">Amphidamas tum deinde Molo, cum jungeret heros</l>
             
            <l n="10.337">Hospitium; Molus at gnato concessit habendam</l>
             
            <l n="10.338">Merioni. caput egregii tum clausit Ulyssei. </l>
             
            <l n="10.339">Corpus ut horrendis ambo inclusere sub armis, </l>
             
            <l n="10.340">Continuo linquunt socios, Trojanaque furtim <note type="numvers">340</note>
            </l>
             
            <l n="10.341">Castra petunt. iter ingressis Tritonia virgo </l>
             
            <l n="10.342">Ardeolam dextra misit de parte. volabat </l>
             
            <l n="10.343">Illa viam juxta; sed caeca in nocte videri </l>
             
            <l n="10.344">Ipsa quidem haud potuit, clangor tantum attigit aures, </l>
             
            <l n="10.345">Sensit avem, laetusque deam compellat Ulysses:</l>
             
            <l n="10.346">Audi haec, aegisoni proles Jovis, aequa labore</l>
             
            <pb n="v-278"/>
            <l n="10.347">Quae mihi, diva, faves, atque adstas semper in omni;</l>
             
            <l n="10.348">Quam lateo nunquam gradiens quacunque; Minerva,</l>
             
            <l n="10.349">Nunc mihi ades, nunc me, si quando, mitis amore</l>
             
            <l n="10.350">Prosequere. ad naves da salvum in castra reverti; <note type="numvers">350</note>
            </l>
             
            <l n="10.351">Da magnum patrare aliquid, quod Troica factum</l>
             
            <l n="10.352">Mireturque omni doleatque in tempore pubes. </l>
             
            <l n="10.353">Has Laërtiades; dehinc has de pectore voces</l>
             
            <l n="10.354">Suspiciens caelum fudit fortis Diomedes.</l>
             
            <l n="10.355">Audi, nata Jovis Tritonia, me quoque; praesens</l>
             
            <l n="10.356">Atque veni mihi fida comes; venisse parenti</l>
             
            <l n="10.357">Diceris ut Tydeo quondam, Thebana petebat</l>
             
            <l n="10.358">Moenia cum linquens Asopi clara fluenta,</l>
             
            <l n="10.359">Solus ab armigeris orator missus Achivis.</l>
             
            <l n="10.360">Ille quidem Cadmi ad gentem tunc mollia comis <note type="numvers">360</note>
            </l>
             
            <l n="10.361">Verba tulit, sed dura abiens horrendaque gessit,</l>
             
            <l n="10.362">Te fretus, dea magna, Jovis genus. ipsa ferebas,</l>
             
            <l n="10.363">Adstans nanque viro auxilium. sic me quoque serva,</l>
             
            <l n="10.364">Diva, tuum, facilisque volensque adsiste vocanti.</l>
             
            <l n="10.365">Ipse tibi lata spectandum fronte juvencum,</l>
             
            <l n="10.366">Indomitum, intactaque ferum cervice, revertens</l>
             
            <l n="10.367">Constituam ante aras, affundam et cornibus aurum. </l>
             
            <l n="10.368">Has ambo fudere preces: Dea magna precantes </l>
             
            <l n="10.369">Audiit, ac votis laeta annuit. Ergo leonum </l>
             
            <l n="10.370">Assimiles ivere alta sub nocte per arma, <note type="numvers">370</note>
            </l>
             
            <l n="10.371">Per caedem, exanimesque viros, atrumque cruorem.</l>
             
            <l n="10.372">Parte alia, Troas placidae indulgere quieti</l>
             
            <l n="10.373">Non sinit, et proceres in coetum convocat Hector;</l>
             
            <l n="10.374">Atque, virūm in medio consistens, talia fatur. </l>
             
            <l n="10.375">En, quis erit magnum hoc facinus qui spondeat ingens</l>
             
            <l n="10.376">Ob pretium? merces factum satis ampla sequetur.</l>
             
            <l n="10.377">Nanque viro currumque, alta et cervice jugales</l>
             
            <l n="10.378">Polliceor geminos, qui forma, et robore cunctis </l>
             
            <pb n="Homer-v-306"/>
            <l n="10.379">Ad Grajas praestent, cursu et pernice carinas,</l>
             
            <l n="10.380">Audebit quicunque (decus quo scilicet ausu <note type="numvers">380</note>
            </l>
             
            <l n="10.381">Eximium ipse sibi quaeret) furtivus Achaeas</l>
             
            <l n="10.382">Ire gradu tacito ad naves; ac discere, puppes.</l>
             
            <l n="10.383">An pergant servare citas velut ante, labore</l>
             
            <l n="10.384">An fracti, et nostro domiti sint Marte, fugamque</l>
             
            <l n="10.385">Turpem agitent patrias ad sedes; fessa juventus</l>
             
            <l n="10.386">Nec velit excubias ultra tolerare sub armis.</l>
             
            <l n="10.387">Talia Priamides: olli obstupuere silentes. </l>
             
            <l n="10.388">Forte Dolon aderat Eumedis filius illic: </l>
             
            <l n="10.389">Eumedis sacri praeconis, dives et auri, </l>
             
            <l n="10.390">Aeris et omnigeni, foedo turpissimus ore, <note type="numvers">390</note>
            </l>
             
            <l n="10.391">At pedibus celer ante alios; patri editus heres </l>
             
            <l n="10.392">Quinque inter solus nullo cum fratre sorores. </l>
             
            <l n="10.393">Is tum adeo procerum in medio sic Hectora dium </l>
             
            <l n="10.394">Compellat, tumidusque effatur voce superba:</l>
             
            <l n="10.395">En, mea me virtus ciet, Hector, pergere puppes </l>
             
            <l n="10.396">Ad Danaūm, et propius speculari, ac discere cuncta. </l>
             
            <l n="10.397">Quare age, rite manu sceptrumque attolle, daturum </l>
             
            <l n="10.398">Et sponde currus vario circum aere micantes, </l>
             
            <l n="10.399">Et quos acer equos curru subjungit Achilles. </l>
             
            <l n="10.400">Nec tibi ego vanus fuero speculator, inani <note type="numvers">400</note>
            </l>
             
            <l n="10.401">Trojanos ludam nec spe. nam castra subire </l>
             
            <l n="10.402">Certum est, ac medios furtim subrepere in hostes; </l>
             
            <l n="10.403">Tandem Agamemnoniam liceat dum accedere puppim, </l>
             
            <l n="10.404">Atque audire duces Danaūm sub nocte silenti </l>
             
            <l n="10.405">Versantes, fugiantne domum, an magis arma capessant.</l>
             
            <l n="10.406">Sic ait: ille manu sceptrum tenet, atque ita fatur: </l>
             
            <l n="10.407">Audiat altitonans haec Jupiter, optima Juno </l>
             
            <l n="10.408">Conjuge quo gaudet: Troum non ullus in istis, </l>
             
            <l n="10.409">Te dempto, bijugis unquam spectabilis ibit. </l>
             
            <l n="10.410">Solus in Aeacidae pulchro spectabere curru. <note type="numvers">410</note>
            </l>
             
            <pb n="v-331"/>
            <l n="10.411">Talia perjurans, fatuum tamen impulit. ergo </l>
             
            <l n="10.412">Protinus incurvos humeris accommodat arcus; </l>
             
            <l n="10.413">Inde lupi tegmen circumdedit artubus album, </l>
             
            <l n="10.414">Mustelaeque habilem fulva de pelle superne </l>
             
            <l n="10.415">Aptavit capiti galeam; dextraque ferebat </l>
             
            <l n="10.416">Exiguum ferro <sic>prefixum</sic> hastile corusco. </l>
             
            <l n="10.417">Sic graditur, Troas linquens, ad litora puppes </l>
             
            <l n="10.418">Et Danaūm, nunquam rediturus, visa referret </l>
             
            <l n="10.419">Atque audita suis ut verax civibus auctor. </l>
             
            <l n="10.420">Jamque, virūm turbam, turbamque egressus equorum, <note type="numvers">420</note>
            </l>
             
            <l n="10.421">Mente viam cupida celerans carpebat, Ulysses </l>
             
            <l n="10.422">Cum subito sensit venientem; nec mora, gressum </l>
             
            <l n="10.423">Continuit, caro et Diomedi talia fatur:</l>
             
            <l n="10.424">Ille vir e castris venit, o Diomede: carinas </l>
             
            <l n="10.425">An ferat ad nostras sese ut speculator, an armis </l>
             
            <l n="10.426">Grajūm aliquem ut nudet confusa in strage jacentum, </l>
             
            <l n="10.427">Incertum. tu parce manu tantisper in umbra </l>
             
            <l n="10.428">Dum noctis gradiens campo sese inferat, ac nos </l>
             
            <l n="10.429">Praetereat paullum: subito capiemus uterque </l>
             
            <l n="10.430">Deinde virūm a tergo. quod si praeverterit ambos <note type="numvers">430</note>
            </l>
             
            <l n="10.431">Ille pedum melior motu, terrere fugacem </l>
             
            <l n="10.432">Sis memor, et, campo aversum castrisque suorum, </l>
             
            <l n="10.433">Ad naves compelle hasta magis et magis instans </l>
             
            <l n="10.434">Usque, levi effugiat ne forte ad moenia cursu.</l>
             
            <l n="10.435">Haec fati excessere viae de tramite noto,</l>
             
            <l n="10.436">Et terrae acclinant sese post corpora leto</l>
             
            <l n="10.437">Strata virūm. imprudens celeri pede praeterit ille.</l>
             
            <l n="10.438">Jamque adeo tantum processerat, ante juvencos</l>
             
            <l n="10.439">Mularum sulcus quantum se tendit, aratra.</l>
             
            <l n="10.440">Longius in pingui ducunt quae curva novali. <note type="numvers">440</note>
            </l>
             
            <l n="10.441">Tum sese a tergo attollit bellator uterque,</l>
             
            <l n="10.442">Atque virūm rapido cursu petit. audiit ille </l>
             
            <pb n="v-354"/>
            <l n="10.443">Ut strepitum, stetit, ac retro vestigia torsit.</l>
             
            <l n="10.444">Quippe venire aliquem Teucrorum sperat, euntem</l>
             
            <l n="10.445">Qui revocet, mandata ferens, quae miserit Hector.</l>
             
            <l n="10.446">Inde, ubi jactum intra teli venere, propinquos</l>
             
            <l n="10.447">Territus agnovitque hostes, celerique movebat</l>
             
            <l n="10.448">Genua fuga, si qua eripiat se forte periclo.</l>
             
            <l n="10.449">Illi tergo instant, cupidique apprendere certant.</l>
             
            <l n="10.450">Ut gemini cum densa canes per lustra sequuntur <note type="numvers">450</note>
            </l>
             
            <l n="10.451">Hinnuleum, aut leporem saltu in frondente, nec usquam</l>
             
            <l n="10.452">Absistunt; trepidus raptim fugit ille, gemitque:</l>
             
            <l n="10.453">Sic Laërtiades cum belligero Diomede</l>
             
            <l n="10.454">Seclusum a sociis acres hunc usque sequuntur.</l>
             
            <l n="10.455">Jamque adeo ad litus fugiens prope venerat agmen</l>
             
            <l n="10.456">Custodum: ipsa novum Pallas Tritonia robur</l>
             
            <l n="10.457">Cum subito injecit Diomedi; ne quis Achivūm</l>
             
            <l n="10.458">Forte viri sese jactaret vulnere primus,</l>
             
            <l n="10.459">Ipse foret post hunc, non aequa laude, secundus.</l>
             
            <l n="10.460">Ergo, hastam ingentem quassans, ita turbidus infit: <note type="numvers">460</note>
            </l>
             
            <l n="10.461">Vel tu siste gradum; vel te nunc, improbe, telo</l>
             
            <l n="10.462">Assequar hoc; nec fata diu vitabis, opinor,</l>
             
            <l n="10.463">Hac domitus dextra. dixit, ferrumque volucre</l>
             
            <l n="10.464">Contorsit, paullumque volens ablusit ab ipso</l>
             
            <l n="10.465">Corpore: sed magno venit stridore per auras</l>
             
            <l n="10.466">Hasta humerum supra dextrum, juxtaque nitenti</l>
             
            <l n="10.467">Cuspide fixa solo est. conterritus ille repente</l>
             
            <l n="10.468">Constitit, intremuitque artus, dentesque paventi</l>
             
            <l n="10.469">Insonuere; timor pallentia concutit ora.</l>
             
            <l n="10.470">Turbato heroës gemini assiluere, manusque, <note type="numvers">470</note>
            </l>
             
            <l n="10.471">Pectore anhelantes, manibus tenuere. rigavit</l>
             
            <l n="10.472">Ille genas lacrimis; pavitans dehinc talia fatur:</l>
             
            <l n="10.473">Hanc servate animam; pretio me rite soluto  </l>
             
            <l n="10.474">Dehinc redimam. fulvumque aurum, ferrumque labore </l>
             
            <pb n="v-378"/>
            <l n="10.475">Daedaleo factum servat mihi, pondus et aeris</l>
             
            <l n="10.476">Immensum varii domus alta. hinc plurima, si me</l>
             
            <l n="10.477">Audierit vivum ad naves, pater afferet ultro,</l>
             
            <l n="10.478">Atque dabit, gnati pretium, facilisque volensque.</l>
             
            <l n="10.479">Haec prior ille: refert sapiens cui talia Ulysses: </l>
             
            <l n="10.480">Fide animo, leti mentem nec turbet imago. <note type="numvers">480</note>
            </l>
             
            <l n="10.481">Nunc age, dic verax hoc primum, et pande roganti:</l>
             
            <l n="10.482">Quonam digressus castris, et solus in umbra</l>
             
            <l n="10.483">Obscurae graderis noctis, dum fessa virorum</l>
             
            <l n="10.484">Mulcet membra sopor? stratumne in caede cadaver</l>
             
            <l n="10.485">Grajorum ut nudes aliquod fulgentibus armis?</l>
             
            <l n="10.486">An litus classemque petis speculator Achaeam,</l>
             
            <l n="10.487">Hectoris hortatu impulsus, vel sponte profectus? </l>
             
            <l n="10.488">Ille refert: (subter fanti genua aegra tremebant) </l>
             
            <l n="10.489">Hector me noxa implicuit nil tale volentem. </l>
             
            <l n="10.490">Ille, mihi Aeacidae bijugos, atque aere superbum <note type="numvers">490</note>
            </l>
             
            <l n="10.491">Pollicitus currum, nigra me noctis in umbra </l>
             
            <l n="10.492">Obscurae jussit furtivum accedere puppes </l>
             
            <l n="10.493">Ad Grajūm, et propius speculari, ac discere, celsas </l>
             
            <l n="10.494">An pergant servare rates velut ante; labore </l>
             
            <l n="10.495">An fracti, et nostro domiti sint Marte, fugamque </l>
             
            <l n="10.496">Turpem agitent patrias ad sedes; fessa juventus </l>
             
            <l n="10.497">Nec velit excubias ultra tolerare sub armis. </l>
             
            <l n="10.498">Subridens contra quem sic affatur Ulysses:</l>
             
            <l n="10.499">Egregium optabas tibi certe munus, Achillis </l>
             
            <l n="10.500">Magnanimi bijugos, durum quos flectere cuivis <note type="numvers">500</note>
            </l>
             
            <l n="10.501">Et tractare viro est mortali; quos agit unus </l>
             
            <l n="10.502">Aeacides per bella, dea est qui matre creatus. </l>
             
            <l n="10.503">Verum age, et haec verax mihi nunc ex ordine pande. </l>
             
            <l n="10.504">Hector ubi est? quanam liquisti parte morantem </l>
             
            <l n="10.505">Huc veniens? qua parte feri nunc Martia regis </l>
             
            <l n="10.506">Arma jacent? ubi equi sunt olli? cetera pubes</l>
             
            <pb n="v-407"/>
            <l n="10.507">Nunc vigilat, jacet an dulci devincta sopore?</l>
             
            <l n="10.508">Quaenam agitant consulta viri? placet esse sub armis</l>
             
            <l n="10.509">Urbe procul, Grajūm non longe a navibus; urbis</l>
             
            <l n="10.510">An magis ad muros, parta jam laude, reverti? <note type="numvers">510</note>
            </l>
             
            <l n="10.511">Haec Laërtiades. juvenis cui talia contra. </l>
             
            <l n="10.512">Ista tibi, quaecunque rogas, vera omnia dicam. </l>
             
            <l n="10.513">Hector agit coetu in procerum; quos consulit Ili </l>
             
            <l n="10.514">Ad tumulum, a strepitu longe turbaque remotus. </l>
             
            <l n="10.515">Excubiae (quando has, heros invicte, requiris) </l>
             
            <l n="10.516">Custodum certae nullae usquam castra tuentur. </l>
             
            <l n="10.517">Nam, quacunque ignem circa sedere manipli </l>
             
            <l n="10.518">Trojugenum, quos cura urget patriaeque domusque, </l>
             
            <l n="10.519">Et vigilant, seque insomnes hortantur habere </l>
             
            <l n="10.520">Excubias: at qui longe venere vocati <note type="numvers">520</note>
            </l>
             
            <l n="10.521">Auxilio, passim straverunt corpora somno, </l>
             
            <l n="10.522">Ac Troas servare sinunt, quodcunque tuendum est. </l>
             
            <l n="10.523">Conjugibus nec enim metuunt gnatisque periclum, </l>
             
            <l n="10.524">Qui longe Iliacis semoti a moenibus absunt.</l>
             
            <l n="10.525">Tum Laërtiades: Dic, inquit, (scire laboro </l>
             
            <l n="10.526">Hoc quoque) Trojana mixti cum pube, seorsum </l>
             
            <l n="10.527">Anne cubant, tacita carpentes nocte soporem?</l>
             
            <l n="10.528">Ille refert: Dicam vera omnia, et ordine pandam.</l>
             
            <l n="10.529">Ad mare qua vergit campus, tentoria Cares,</l>
             
            <l n="10.530">Armati et curvo posuerunt Paeones arcu, <note type="numvers">530</note>
            </l>
             
            <l n="10.531">Et Leleges, et Caucones, clarique Pelasgi.</l>
             
            <l n="10.532">Ad Thymbram Lycii sedem, Mysique superbi</l>
             
            <l n="10.533">Sorte datam tenuere, Phrygesque, et Maeones. at quid</l>
             
            <l n="10.534">Ista opus incassum scitari singula? Troum</l>
             
            <l n="10.535">Castra juvat penetrare nigrae si noctis in umbra,</l>
             
            <l n="10.536">Non procul hinc, venere domo qui ad bella recentes,</l>
             
            <l n="10.537">Extrema primi castrorum in parte seorsum</l>
             
            <l n="10.538">Thraces agunt, inque his ille editus Eïoneo rex </l>
             
            <pb n="v-435"/>
            <l n="10.539">Rhesus. cujus equos formaque et mole superbos</l>
             
            <l n="10.540">Admirans vidi. vincunt candore vel ipsas <note type="numvers">540</note>
            </l>
             
            <l n="10.541">Nanque nives; aequant rapidas at cursibus auras.</l>
             
            <l n="10.542">Argento clari currus auroque refulgent.</l>
             
            <l n="10.543">Arma tulit veniens aurata, ingentia, visu</l>
             
            <l n="10.544">Mira; viros quae non mortales scilicet, ipsos</l>
             
            <l n="10.545">At deceat gestare, adeunt cum praelia, divos.</l>
             
            <l n="10.546">Nunc agite ad naves vel me compellite, duris</l>
             
            <l n="10.547">Implicitum vinclis heic me vel linquite, vestro</l>
             
            <l n="10.548">Solvendum in reditu; testis cum res erit ipsa</l>
             
            <l n="10.549">Nimirum, cuncta haec sim vera an falsa locutus.</l>
             
            <l n="10.550">Illum torva tuens Diomedes: Ne mihi, dixit, <note type="numvers">550</note>
            </l>
             
            <l n="10.551">Effugium meditare, Dolon, (quanquam optima rerum</l>
             
            <l n="10.552">Narrasti) quando semel huc fors egit iniqua</l>
             
            <l n="10.553">Te in nostras, malecaute, manus. nam, sive redemptus,</l>
             
            <l n="10.554">Sive abeas nobis dimissus, rursus Achaeam</l>
             
            <l n="10.555">Aut furtim ad classem venies speculator, aperto</l>
             
            <l n="10.556">Aut Grajos contra pugnabis Marte: meis at</l>
             
            <l n="10.557">Si manibus domitus vitam cum sanguine fundes,</l>
             
            <l n="10.558">Non erit ut posthac Argivos laedere possis. </l>
             
            <l n="10.559">Dixerat ille: Dolon dextram admovere trementem</l>
             
            <l n="10.560">Suppliciter mento coepit, blandaque morari <note type="numvers">560</note>
            </l>
             
            <l n="10.561">Fata prece; alte heros ferrum extulit, atque loquentis</l>
             
            <l n="10.562">Cervicem saevus mediam ferit, ac secat ambos</l>
             
            <l n="10.563">Nervorum plexus: jacuit lapsum caput ipsos</l>
             
            <l n="10.564">Ante pedes. galeam hic de vertice detrahit; album</l>
             
            <l n="10.565">Ille lupi ex humeris tegmen, tentoque sonantem</l>
             
            <l n="10.566">Nervo arcum, et longum fulgenti cuspide telum.</l>
             
            <l n="10.567">Quae dextra extollens alte omnia dius Ulysses,</l>
             
            <l n="10.568">Munus praedatrix tibi Pallas, talia fatur: </l>
             
            <l n="10.569">Gaude his, diva, deūm primam, qui lucida caeli</l>
             
            <l n="10.570">Tecta colunt, te rite vocabimus usque. sed alta <note type="numvers">570</note>
            </l>
             
            <pb n="v-463"/>
            <l n="10.571">Insuper ad Thracum nos hinc tentoria recto</l>
             
            <l n="10.572">Tramite duc, ad equos currusque, ad strata virorum.</l>
             
            <l n="10.573">Sic ait; atque, manum protendens, cuncta myricae</l>
             
            <l n="10.574">Imponit; signatque locum ramisque virentis</l>
             
            <l n="10.575">Virgulti, et vulsis vicino ab limite cannis,</l>
             
            <l n="10.576">Obscura ne post redeuntes nocte lateret. </l>
             
            <l n="10.577">Inde gradum celerant per tela, nigrumque cruorem.</l>
             
            <l n="10.578">Nec mora, Threïciae venere ad castra phalangis.</l>
             
            <l n="10.579">Defessi toto proflabant pectore somnum.</l>
             
            <l n="10.580">Arma solo sua cuique jacent, currusque, jugales <note type="numvers">580</note>
            </l>
             
            <l n="10.581">Et gemini juxta. terno circum ordine pubes;</l>
             
            <l n="10.582">In medio Rhesus, religati et curribus altis</l>
             
            <l n="10.583">Regis equi alipedes. prior hunc et vidit Ulysses,</l>
             
            <l n="10.584">Et socio ostendens Diomedi, talia fatur: </l>
             
            <l n="10.585">Ecce virum, Diomede, tibi, niveosque jugales,</l>
             
            <l n="10.586">Ecce, Dolon Thracum pubem quam dixit. at omne</l>
             
            <l n="10.587">Tu nunc prome animi robur. cunctarier armis</l>
             
            <l n="10.588">Non decet heic. age, equos tu solve; aut ense jacentes</l>
             
            <l n="10.589">Caede viros, curam interea mihi linquito equorum. </l>
             
            <l n="10.590">Haec Laërtiades: Tydidae at fortia Pallas <note type="numvers">590</note>
            </l>
             
            <l n="10.591">Magnanimo adspirans incendit corda furore.</l>
             
            <l n="10.592">Ergo strata virūm dat leto corpora; partem</l>
             
            <l n="10.593">Et nunc se in dextram vertens, nunc ille sinistram,</l>
             
            <l n="10.594">Late fulmineum rotat ensem turbidus. ingens</l>
             
            <l n="10.595">Exoritur gemitus suprema in morte querentum:</l>
             
            <l n="10.596">Purpureo passim tellus rubet uda cruore.</l>
             
            <l n="10.597">Ille velut caulas, nullo custode, cruentus</l>
             
            <l n="10.598">Irruit, ac turbata leo per ovilia saevit;</l>
             
            <l n="10.599">Sic Thracum in medio Tydides perfurit et jam</l>
             
            <l n="10.600">Bissenos Orco demisit. dius Ulysses <note type="numvers">600</note>
            </l>
             
            <l n="10.601">Interea, quemcunque virum premit ense corusco</l>
             
            <l n="10.602">Tydides, pedibus correptum pone trahebat, </l>
             
            <pb n="v-490"/>
            <l n="10.603">Latum iter ut praeberet equis, facilemque pararet</l>
             
            <l n="10.604">Egressum; turbati animo ne forte paverent</l>
             
            <l n="10.605">Strata virūm supra gradientes corpora: nanque</l>
             
            <l n="10.606">Nondum etiam bello adsuerant, caedique cruentae.</l>
             
            <l n="10.607">Ast, ubi jam regem Tydides venit ad ipsum,</l>
             
            <l n="10.608">Dulcem animam et rapuit suspiria longa trahenti,</l>
             
            <l n="10.609">(Triste etenim visum supra caput adstitit olli,</l>
             
            <l n="10.610">Proflanti somnos nigra sub nocte, Minervae <note type="numvers">610</note>
            </l>
             
            <l n="10.611">Missum consiliis, Oenidae filius audax)</l>
             
            <l n="10.612">Tum Laërtiades vinclisque exemit, habenis</l>
             
            <l n="10.613">Et nexos conjunxit equos, turbaque virorum</l>
             
            <l n="10.614">De media exegit; scuticamque oblitus ab aurea</l>
             
            <l n="10.615">Sumere pendentem sella, quem sustulit, arcu</l>
             
            <l n="10.616">Caedebat prae se pellens; dehinc sibila misit</l>
             
            <l n="10.617">Nota, monens fidum Diomedem excedere castris.</l>
             
            <l n="10.618">Fluctuat ille anceps animi, secumque volutat</l>
             
            <l n="10.619">Majus adhuc aliquod facinus; dubitatque, prehensum</l>
             
            <l n="10.620">Anne trahat currum raptans temone, superba <note type="numvers">620</note>
            </l>
             
            <l n="10.621">Regis ubi sunt arma; humeris an fortibus alte</l>
             
            <l n="10.622">Sublatum imponat, secumque exportet; an ense</l>
             
            <l n="10.623">Fulmineo in Thracum turbam desaeviat omnem,</l>
             
            <l n="10.624">Detque viros leto passim. cui, talia secum</l>
             
            <l n="10.625">Dum volvit, pendetque animo, Tritonia Pallas</l>
             
            <l n="10.626">Adstitit, ac celeri compellat voce morantem: </l>
             
            <l n="10.627">Ad celsas jam tempus adest remeare carinas,</l>
             
            <l n="10.628">Tydide; redeas ne mox non sponte, fugatus;</l>
             
            <l n="10.629">Et Troas ne quis deus excitet alter in arma. </l>
             
            <l n="10.630">Sic ait: ille deae confestim verba loquentis <note type="numvers">630</note>
            </l>
             
            <l n="10.631">Agnovit, digressus equos et scandit; Ulysses </l>
             
            <l n="10.632">Quos arcu increpitos pellebat: castra petebant </l>
             
            <l n="10.633">Illi, atque Argivas cursu pernice carinas.</l>
             
            <l n="10.634">Nec vero arcitenens facta haec non vidit Apollo.</l>
             
            <pb n="Homer-v-515"/>
            <l n="10.635">Qui simul ac sensit, Tydei cum prole Minervam</l>
             
            <l n="10.636">Ire una, divae iratus Trojana petivit</l>
             
            <l n="10.637">Castra, et magnanimum somno excitat Hippocoonta,</l>
             
            <l n="10.638">Threïciaeque ducem gentis, Rhesique propinquum.</l>
             
            <l n="10.639">Hic strato exsiliens sedem conspexit equorum</l>
             
            <l n="10.640">Ut vacuam, foedaque viros in caede jacere <note type="numvers">640</note>
            </l>
             
            <l n="10.641">Semianimos, casu mentem concussus acerbo,</l>
             
            <l n="10.642">Clamavitque altum exululans, carumque sodalem</l>
             
            <l n="10.643">Nomine saepe vocans flebat, mora nulla, tumultus</l>
             
            <l n="10.644">Exoritur, fremitusque omni de parte ruentum</l>
             
            <l n="10.645">Trojugenum. stragem cuncti mirantur, et ingens</l>
             
            <l n="10.646">Attoniti facinus, quo caeca in nocte peracto,</l>
             
            <l n="10.647">Inde viri ad celsas abiere impune carinas.</l>
             
            <l n="10.648">At gemini heroës postquam venere, jacebat</l>
             
            <l n="10.649">Stratus ubi leto Hectoreus speculator, Ulysses </l>
             
            <l n="10.650">Sistit equos; ab equo Diomedes desilit, atro <note type="numvers">650</note>
            </l>
             
            <l n="10.651">Exsuvias celer et manantes sanguine tollens,</l>
             
            <l n="10.652">Dat socio: ipse, levi saltu sublatus, eundem</l>
             
            <l n="10.653">Scandit rursus equum, rapidosque ad curva jugales</l>
             
            <l n="10.654">Litora, et Argivas ad puppes urget; at illi</l>
             
            <l n="10.655">Insultantque agiles campis, ultroque feruntur. </l>
             
            <l n="10.656">Primus ibi sonitum Nelides auribus hausit;</l>
             
            <l n="10.657">Atque ait: o socii, Danaūm regesque ducesque,</l>
             
            <l n="10.658">Mentiar, an verum, mens quod jubet, eloquar? aures</l>
             
            <l n="10.659">Cornipedum circa resonat mihi pulsus equorum.</l>
             
            <l n="10.660">Dī faciant huc ut Laërtiades Diomede <note type="numvers">660</note>
            </l>
             
            <l n="10.661">Cum forti adveniat, Trojanis victor uterque</l>
             
            <l n="10.662">Vectus equis: metuo sedenim, duo lumina Grajūm</l>
             
            <l n="10.663">Ne quid pertulerint, inimica in gente, dolendum. </l>
             
            <l n="10.664">Talia dum fatur, medio in sermone, volantum</l>
             
            <l n="10.665">Alipedum vecti dorso venere, relicto</l>
             
            <l n="10.666">Et sociis miscentur equo. quos mente sodales </l>
             
            <pb n="v-541"/>
            <l n="10.667">Excipiunt laeta, dextramque amplexus inhaeret</l>
             
            <l n="10.668">Pro se quisque, ambo compellans comiter omni</l>
             
            <l n="10.669">Verborum officio, promens et gaudia vultu </l>
             
            <l n="10.670">Tum primus dulci Nestor sic voce rogabat: <note type="numvers">670</note>
            </l>
             
            <l n="10.671">O Laertiade, Grajūm decus, inclyte Ulysse,</l>
             
            <l n="10.672">Istos, dic, ubi equos cepistis? castrane Troum</l>
             
            <l n="10.673">Ingressi? occurrens an quis deus obtulit ultro?</l>
             
            <l n="10.674">Solis enim similes radiis candentibus albent;</l>
             
            <l n="10.675">Usque acie in Teucrum versor, nec tuta fovere</l>
             
            <l n="10.676">Castra senex soleo; sedenim per praelia vidi</l>
             
            <l n="10.677">His ego equos nunquam similes. quos jure deorum</l>
             
            <l n="10.678">Esse datum vobis munus reor. ipse deūm rex</l>
             
            <l n="10.679">Aequus enim, et Pallas Tritonia diligit ambos. </l>
             
            <l n="10.680">Ille refert: Nestor Grajae lux famaque gentis, <note type="numvers">680</note>
            </l>
             
            <l n="10.681">His etiam longe meliores numina possunt </l>
             
            <l n="10.682">Largiri, si forte velint; nam robore nobis </l>
             
            <l n="10.683">Atque opibus longe praestant: sed nulla deorum </l>
             
            <l n="10.684">Dona vides, at equos, Thracum e regione recentes </l>
             
            <l n="10.685">Qui venere. horum regem fortis Diomedes, </l>
             
            <l n="10.686">Juxta et bissenos prima de gente peremit. </l>
             
            <l n="10.687">Praeterea, exceptum non longe a navibus, ambo </l>
             
            <l n="10.688">Morte virum merita ad tristes demisimus umbras, </l>
             
            <l n="10.689">Quem, classem ut Danaūm speculatus certa referret, </l>
             
            <l n="10.690">Dardanii proceres, ac dirus miserat Hector. <note type="numvers">690</note>
            </l>
             
            <l n="10.691">Sic ait; atque ultra fossam intra septa frementes </l>
             
            <l n="10.692">Egit equos laetum ridens; regemque secuti </l>
             
            <l n="10.693">Pone ibant alii laetanti pectore Achivi. </l>
             
            <l n="10.694">Dehinc, ut Tydidae celsa ad tentoria ventum est, </l>
             
            <l n="10.695">Cornipedes loris plenum ad praesepe revinctos </l>
             
            <l n="10.696">Constituunt; ubi regis equi cursu alite clari </l>
             
            <l n="10.697">Stabant, sub tacita mandentes hordea nocte. </l>
             
            <l n="10.698">Ast Ithacus caesi exsuvias, capta arma, Dolonis</l>
             
            <pb n="v-570"/>
            <l n="10.699">Deposuit celsa in puppi, dum sacra Minervae </l>
             
            <l n="10.700">Apparet, ac meritos aris indicat honores. 700  </l>
             
            <l n="10.701">Inde, mare ingressi, multum frigentibus undis </l>
             
            <l n="10.702">Sudorem abluerunt, mersantes cruraque, utrumque </l>
             
            <l n="10.703">Et femur, et madidam cervicem: jamque marino </l>
             
            <l n="10.704">Abluti fluctu, salsoque humore refecti, </l>
             
            <l n="10.705">Dulcis aquae in solio lavere, ac membra nitenti </l>
             
            <l n="10.706">Perduxere oleo. tum victu corpora firmant </l>
             
            <l n="10.707">Fessa viri, atque haustum magno e cratere sedentes </l>
             
            <l n="10.708">Libabant vinum victrici rite Minervae. </l>
             
         </div>
         <div type="poesis-liber" met="hexameter" n="11">
            <head>HOMERI ILIADOS LIBER UNDECIMUS.</head>
            <l n="11.1">Tithoni e thalamo surgens Aurora, ferebat </l>
             
            <l n="11.2">Caelicolis formosa diem et mortalibus almum: </l>
             
            <l n="11.3">Dira Jovis missu curvas Discordia puppes </l>
             
            <l n="11.4">Ad Danaūm venit, dextraque immane cruenti </l>
             
            <l n="11.5">Attollens belli signum super adstitit altam </l>
             
            <l n="11.6">Puppem Ithaci, quae mole ingens, atque edita stabat </l>
             
            <l n="11.7">Castrorum in medio; vox missa ut posset utrinque </l>
             
            <l n="11.8">Audiri, magnusque Ajax, et dius Achilles </l>
             
            <l n="11.9">Qua fixere sibi tentoria parte, carinas</l>
             
            <l n="11.10">Extremi et curvo statuere in litore, freti <note type="numvers">10</note>
            </l>
             
            <l n="11.11">Invictisque animis ambo, validisque lacertis.</l>
             
            <l n="11.12">Hic dea stans altum clamavit, pectore ab imo</l>
             
            <l n="11.13">Horrendam intendens vocem, subitumque vigorem</l>
             
            <l n="11.14">Mentibus injecit, calefactaque corda furore</l>
             
            <l n="11.15">Belligero incendit, saevique cupidine Martis. </l>
             
            <l n="11.16">Pugnae gliscit amor cunctis in pectore, bellum</l>
             
            <l n="11.17">Dulcius est reditu, nec jam dare vela paternas</l>
             
            <l n="11.18">Mens avet ad sedes, duro sed cernere ferro.</l>
             
            <l n="11.19">Continuo Atrides armari ad praelia pubem</l>
             
            <l n="11.20">Magna voce jubet, fulgentiaque induit arma. <note type="numvers">20</note>
            </l>
             
            <l n="11.21">Principio suris ocreas circumdat ahenas,</l>
             
            <l n="11.22">Artis opus mirae, multo quas crura tegentes</l>
             
            <l n="11.23">Fibula jungebat nectens argentea morsu.</l>
             
            <l n="11.24">Dehinc humeros rutilum thoracem et pectora circum</l>
             
            <l n="11.25">Induit. hunc Cinyras olli donaverat hospes.</l>
             
            <l n="11.26">Ad Cyprias nam fama ingens pervenerat oras</l>
             
            <pb n="v-21"/>
            <l n="11.27">Argivos classem in Teucros, bellumque parare.</l>
             
            <l n="11.28">Qua motus, regi donum rex misit amico.</l>
             
            <l n="11.29">Hunc multa omnigeno variaverat arte metallo</l>
             
            <l n="11.30">Docta manus; cyanique decem nigrantis, et auri <note type="numvers">30</note>
            </l>
             
            <l n="11.31">Bissenas fulvi ducens, stannique nivali</l>
             
            <l n="11.32">Vicenas candore vias: ad colla dracones</l>
             
            <l n="11.33">Hinc atque hinc terni se attollunt, pulchra colore</l>
             
            <l n="11.34">Caeruleo queis terga nitent; quale Irides olim;</l>
             
            <l n="11.35">Aëriae fulgent, omen mortalibus, atras</l>
             
            <l n="11.36">Ipse inter nubes figit quas Jupiter altus.</l>
             
            <l n="11.37">Injicit inde humeris ingentem, ac subligat ensem,</l>
             
            <l n="11.38">Auratis clarum clavis, vagina corusco</l>
             
            <l n="11.39">Quem septa argento, lorisque ardentibus auro,</l>
             
            <l n="11.40">Pendeat ut laevo lateri decus, apta recondit. <note type="numvers">40</note>
            </l>
             
            <l n="11.41">Dehinc ingens, pulchrum, partes versatile in omnes</l>
             
            <l n="11.42">Attollit clypei tegmen, deni orbibus orbes</l>
             
            <l n="11.43">Inclusi solido cui circum ex aere coruscant:</l>
             
            <l n="11.44">Bisdeni umbones stanni e cadente metallo,</l>
             
            <l n="11.45">E nigro medius cyano tumet: atra cruentae</l>
             
            <l n="11.46">Gorgonis in summo facies, cui torva tuenti</l>
             
            <l n="11.47">Horrendi adsistunt comites Terrorque Pavorque:</l>
             
            <l n="11.48">At, lorum supra clypeo quod pendet aheno,</l>
             
            <l n="11.49">Argentoque micat pictum fulgente, draconis</l>
             
            <l n="11.50">Caerulei sinuans flectit sese horrida imago <note type="numvers">50</note>
            </l>
             
            <l n="11.51">Cui capita ex una tria se cervice profundunt:</l>
             
            <l n="11.52">Inque orbem linguisque micant, vulnusque minantur.</l>
             
            <l n="11.53">Dehinc galeam imponit capiti conisque superbam</l>
             
            <l n="11.54">Quatuor, et setis insignem in vertice equinis,</l>
             
            <l n="11.55">Quae motae horrifico terrebant lumina nutu.</l>
             
            <l n="11.56">Tum duo tela manu tollit bellator, acuta</l>
             
            <l n="11.57">Cuspide, dura, ignem fulvo jactantia ab aere</l>
             
            <l n="11.58">Sidereas longe ad sedes. Postquam acer in armis </l>
             
            <pb n="v-45"/>
            <l n="11.59">Constitit, impulso Juno et Tritonia Pallas</l>
             
            <l n="11.60">Aere altum sonuere, novo diva utraque regem <note type="numvers">60</note>
            </l>
             
            <l n="11.61">Portento ditis certans ornare Mycenes. </l>
             
            <l n="11.62">Aurigae jam quisque suo mandata dedere,</l>
             
            <l n="11.63">Ordinibus rite instructis, retinere jugales</l>
             
            <l n="11.64">Ad fossam: pedibus, ferro fulgente corusci,</l>
             
            <l n="11.65">Ipsi alacres in bella ruunt: clamor ad auras</l>
             
            <l n="11.66">Immensus primo Aurorae surgentis in ortu.</l>
             
            <l n="11.67">Junctus eques pediti est; sed fossam primus ad ipsam</l>
             
            <l n="11.68">Stat pedes, inde equites densi post terga sequuntur. </l>
             
            <l n="11.69">Heic subitum ex alto Saturnius axe tumultum </l>
             
            <l n="11.70">Jupiter ingentis pugnae ciet; aethere summo <note type="numvers">70</note>
            </l>
             
            <l n="11.71">Sanguineum et rorem genitor demisit, acerba </l>
             
            <l n="11.72">Morte parans multas duro in certamine Martis </l>
             
            <l n="11.73">Heroum fortes animas detrudere ad Orcum.</l>
             
            <l n="11.74">Parte alia Troës pubem exhortantur in arma </l>
             
            <l n="11.75">Colle super medio camporum; maximus Hector, </l>
             
            <l n="11.76">Polydamasque bonus bello, similisque deorum </l>
             
            <l n="11.77">Aeneas, divūm in Teucris et cultus honore, </l>
             
            <l n="11.78">Tresque Antenoridae, Polybusque, et dius Agenor, </l>
             
            <l n="11.79">Primaevusque Achamas pulchro par corpore divis. </l>
             
            <l n="11.80">Ordinibus celer in primis ingentia magno <note type="numvers">80</note>
            </l>
             
            <l n="11.81">Membra tegens clypeo fert se Mavortius Hector, </l>
             
            <l n="11.82">Sanguineus veluti nigra de nube cometes </l>
             
            <l n="11.83">Nunc subito exoritur fulgens ferale, recondit </l>
             
            <l n="11.84">Nunc iterum obscurae multam se nubis in umbram; </l>
             
            <l n="11.85">Sic Hector variatque vices, per densa virorum </l>
             
            <l n="11.86">Agmina et imperitans, nunc primos cernitur inter, </l>
             
            <l n="11.87">Nunc se postremis miscet, totusque coruscat</l>
             
            <l n="11.88">Aere, Jovis ceu, cum nigram quatit aegida, fulgur</l>
             
            <l n="11.89">Ac velut in domini messores divitis arvo </l>
             
            <l n="11.90">Adversa veniunt hinc atque hinc fronte, secantes  <note type="numvers">90</note>
            </l>
             
            <pb n="v-69"/>
            <l n="11.91">Hordea, triticeam vel messem; decidit hausta</l>
             
            <l n="11.92">Falce seges; densi terram stravere manipli:</l>
             
            <l n="11.93">Sic Troum pariter Danaūmque adversa feruntur</l>
             
            <l n="11.94">Agmina, conciduntque viri se mutua: nemo</l>
             
            <l n="11.95">Terga fugae dat versa; aequo sed vertice quisque</l>
             
            <l n="11.96">Arduus incurritque hosti, sistitque ruentem. </l>
             
            <l n="11.97">Illi inter sese rixantur more luporum;</l>
             
            <l n="11.98">Dira tuens tristem gaudet Discordia pugnam.</l>
             
            <l n="11.99">Nam sola ex omni praesens certantibus illa</l>
             
            <l n="11.100">Divorum adstabat numero: secesserat omnis <note type="numvers">100</note>
            </l>
             
            <l n="11.101">Turba deūm longe Trojano ab litore, et armis</l>
             
            <l n="11.102">Quisque sua positis immotus in aede sedebat,</l>
             
            <l n="11.103">Dīs ubi structa domus juga per stellantis Olympi.</l>
             
            <l n="11.104">Illic moerentes turbato corde queruntur,</l>
             
            <l n="11.105">Incusantque Jovem graviter, praebere quod ingens</l>
             
            <l n="11.106">Trojanisque velit decus, et contempserit idem</l>
             
            <l n="11.107">Caelicolas, sedeatque in caeli vertice solus,</l>
             
            <l n="11.108">Conspicuus radiis, regali et laetus honore,</l>
             
            <l n="11.109">Trojanam spectans urbem, Grajūmque carinas,</l>
             
            <l n="11.110">Horrendumque aeris ferrique micantia late <note type="numvers">110</note>
            </l>
             
            <l n="11.111">Fulgura, caedentesque, et dura morte cadentes. </l>
             
            <l n="11.112">Ac dum pulchra polum bigis Aurora subibat,</l>
             
            <l n="11.113">Crescebatque novis magis et magis auctibus usque</l>
             
            <l n="11.114">Clara dies, tela hinc atque hinc stridentia utrosque</l>
             
            <l n="11.115">Figebant, pubesque solo dejecta cadebat.</l>
             
            <l n="11.116">At, quo lignator sibi tempore prandia in alto</l>
             
            <l n="11.117">Monte parat, duro satiatus robora ferro</l>
             
            <l n="11.118">Caedere, pertaesusque operis revocare labantes</l>
             
            <l n="11.119">Jam dulci vires victu cupit; ocyus omnes</l>
             
            <l n="11.120">Hortati socios, densas fregere phalanges <note type="numvers">120</note>
            </l>
             
            <l n="11.121">Trojugenum Danai. prae cunctis turbidus ira</l>
             
            <l n="11.122">Prosilit Atrides Agamemnon, teque, Bianor, </l>
             
            <pb n="v-92"/>
            <l n="11.123">Ductorem feriens tristes demittit ad umbras.</l>
             
            <l n="11.124">Tum socium aurigamque viri prosternit Oilea.</l>
             
            <l n="11.125">Ille quidem, curru exsiliens, citus obvia contra</l>
             
            <l n="11.126">Arma tulit: mediam Atrides at vulnus adegit</l>
             
            <l n="11.127">In frontem; aere gravem galeam transverberat hasta,</l>
             
            <l n="11.128">Ossaque perrumpit, cerebroque infixa cruento,</l>
             
            <l n="11.129">Perdomuit flagrantem animis ac dira minantem.</l>
             
            <l n="11.130">Illos victor humi linquit stratos Agamemnon, <note type="numvers">130</note>
            </l>
             
            <l n="11.131">Candida ubi scissa nudavit pectora veste.</l>
             
            <l n="11.132">Dehinc ruit, Isus ubi et frater simul Antiphus uno</l>
             
            <l n="11.133">In curru volitant, ambo Priameïa proles,</l>
             
            <l n="11.134">Ille nothus, justa contra hic de conjuge natus.</l>
             
            <l n="11.135">Lora nothus tractat; validam quatit inclytus hastam</l>
             
            <l n="11.136">Antiphus. Inter oves herbosae in collibus Idae</l>
             
            <l n="11.137">Hos quondam cepit, lentoque revinxit Achilles</l>
             
            <l n="11.138">Vimine, post magna solvit mercede redemptos.</l>
             
            <l n="11.139">At nunc Atrides huic pectus trajicit hastam</l>
             
            <l n="11.140">Per medium; stricto extremam ferit ense sub aurem <note type="numvers">140</note>
            </l>
             
            <l n="11.141">Antiphon, et curru moribundum evertit ab alto.</l>
             
            <l n="11.142">Inde folo stratos victor spoliabat, utrumque</l>
             
            <l n="11.143">Ille satis noscens. nanque olim viderat ambos,</l>
             
            <l n="11.144">Ex Ida ad naves captos cum duxit Achilles.</l>
             
            <l n="11.145">Ac veluti saltu frondosa cubilia in alto</l>
             
            <l n="11.146">Velocis cervae nactus leo, dentibus atrox</l>
             
            <l n="11.147">Hinnuleos validis frangit manditque, labore</l>
             
            <l n="11.148">Mollem animam eripiens nullo; nec moesta propinquam</l>
             
            <l n="11.149">Si mater cladem vidit, pereuntibus esse</l>
             
            <l n="11.150">Quit tamen auxilio; subito magis ipsa pavore <note type="numvers">150</note>
            </l>
             
            <l n="11.151">Contremit, ac viridem per silvam, densaque anhelo</l>
             
            <l n="11.152">Lustra fugit sudans cursu, si forte sequentis</l>
             
            <l n="11.153">Effugiat rictumque ferae, dirosque furores:</l>
             
            <l n="11.154">Sic Troūm nemo fatum his avertere quibat; </l>
             
            <pb n="Homer-v-120"/>
            <l n="11.155">Quisque sibi at cladem, perculso corde, timebat.</l>
             
            <l n="11.156">Hos ubi dejecit, Pisandrumque Hippolochumque</l>
             
            <l n="11.157">Torvus adit, prolem Antimachi; cui ditia dona,</l>
             
            <l n="11.158">Magnum auri pondus, dederat Paris: ille dolosis</l>
             
            <l n="11.159">Dardanidum in coetu verbis, vafraque vetabat</l>
             
            <l n="11.160">Improbus arte, Helenam reddi flavo Menelao. <note type="numvers">160</note>
            </l>
             
            <l n="11.161">Hujus tum gnatos major deprendit Atrides</l>
             
            <l n="11.162">Pulchro ambos una in curru, dum lapsa receptant</l>
             
            <l n="11.163">Lora manu, ac bijugos retinent, trepidantque paventes</l>
             
            <l n="11.164">Turbatique animis. veluti leo, concitus ille</l>
             
            <l n="11.165">Contra ibat: juvenes tremefacto at pectore curru</l>
             
            <l n="11.166">Ex ipso tenduntque manus, ac talibus orant:</l>
             
            <l n="11.167">Has, Atride, animas serva: non parva sequetur </l>
             
            <l n="11.168">Gratiaque, et merces factum. nam plurima in altis </l>
             
            <l n="11.169">Aedibus Antimachus servat congesta; metalli </l>
             
            <l n="11.170">Omnigeni ignotum pondus, ferrumque labore <note type="numvers">170</note>
            </l>
             
            <l n="11.171">Daedaleo factum, fulgentiaque aera nec auri </l>
             
            <l n="11.172">Vim modicam. hinc pretium solvet non parcus, et ultro </l>
             
            <l n="11.173">Dona dabit, nos audierit si vivere puppes </l>
             
            <l n="11.174">Ad Danaum. Regem affati sic mollibus illi </l>
             
            <l n="11.175">Plorantes verbis, responsum haud molle tulerunt:</l>
             
            <l n="11.176">Proles Antimachi, Troas qui perfidus olim</l>
             
            <l n="11.177">Hortari est ausus, Menelaum absumere leto</l>
             
            <l n="11.178">Ilicet in coetu medio: nec rursus Achivūm</l>
             
            <l n="11.179">Ad gentem, et Grajas vivum dimittere ad oras;</l>
             
            <l n="11.180">Unde huc cum dio venit legatus Ulysse; <note type="numvers">180</note>
            </l>
             
            <l n="11.181">Nunc patrio dignas dabitis pro crimine poenas.</l>
             
            <l n="11.182">Saeva luet vestro genitor mihi sanguine dicta. </l>
             
            <l n="11.183">Sic ait, et curru Pisandrum dejicit alto:</l>
             
            <l n="11.184">Adversi valida pectus nam perforat hasta;</l>
             
            <l n="11.185">Ille cadit plangens resupino corpore terram,</l>
             
            <l n="11.186">Desilit Hippolochus: lapsum tellure superstans </l>
             
            <pb n="v-145"/>
            <l n="11.187">Quem premit, ac, geminasque manus, cervice refectum</l>
             
            <l n="11.188">Et caput eripiens, truncum vi propulit heros,</l>
             
            <l n="11.189">Sub pedibusque virum, foedoque in pulvere volvi.</l>
             
            <l n="11.190">Hos ibi tum linquit; seque illuc turbidus infert, <note type="numvers">190</note>
            </l>
             
            <l n="11.191">Ardet ubi major vario certamine pugna.</l>
             
            <l n="11.192">Quem socii magno pariter clamore secuti</l>
             
            <l n="11.193">Incurrunt. peditem pulsum pedes urget, equesque</l>
             
            <l n="11.194">Versa equitem post terga premit; tum pulveris atri</l>
             
            <l n="11.195">Se campo attollit nubes, quam concita equorum</l>
             
            <l n="11.196">Aeripedum pulsu ingenti ciet ungula. princeps</l>
             
            <l n="11.197">Ante omnes caeditque hostem, sociamque phalangem</l>
             
            <l n="11.198">Hortatur clamans, belloque incendit Atrides.</l>
             
            <l n="11.199">Ac veluti si forte vorax densum incidit ignis</l>
             
            <l n="11.200">In nemus, ac venti volvunt incendia, gliscit <note type="numvers">200</note>
            </l>
             
            <l n="11.201">Flamma furens late, ramosque ac tota repente</l>
             
            <l n="11.202">Arbusta indomitus prosternit stirpitus ardor:</l>
             
            <l n="11.203">Ingentem capitum sic Atrides Agamemnon</l>
             
            <l n="11.204">Dejicit ad terram numerum; multique superba</l>
             
            <l n="11.205">Cornipedes cervice inter media, agmina currus</l>
             
            <l n="11.206">Cum sonitu vacuos raptant, clarosque requirunt</l>
             
            <l n="11.207">Aurigas; tellure jacent hi pulvere in atro,</l>
             
            <l n="11.208">Gratior alitibus quam sponsis turba futura. </l>
             
            <l n="11.209">Talia dum campis late dat funera victor</l>
             
            <l n="11.210">Atrides, extra telorum Jupiter imbrem, <note type="numvers">210</note>
            </l>
             
            <l n="11.211">Extra pulveream nubem, caedemque, cruoremque,</l>
             
            <l n="11.212">Horrisonosque virūm fremitus, turbamque ruentum,</l>
             
            <l n="11.213">Hectora seduxit. Teucros premit usque Agamemnon,</l>
             
            <l n="11.214">Hortaturque suos, animisque audacibus implet.</l>
             
            <l n="11.215">Jamque Ili veteris transvecti nobile bustum,</l>
             
            <l n="11.216">Agrestem et ficum Troës per plana ruebant</l>
             
            <l n="11.217">Camporum cursu contento, moenia tutae</l>
             
            <l n="11.218">Optantes urbis. tergo instat saevus Atrides,</l>
             
            <pb n="v-169"/>
            <l n="11.219">Vociferans, foedusque manus ac tela cruore. </l>
             
            <l n="11.220">Verum, ubi perventum Scaeae prope limina portae, <note type="numvers">220</note>
            </l>
             
            <l n="11.221">Et celsam ad fagum, firmato pectore, primi </l>
             
            <l n="11.222">Substiterunt; socios et, versa fronte, manebant. </l>
             
            <l n="11.223">Extremi at, trepida caeci formidine, lato </l>
             
            <l n="11.224">Palantes campo fugiebant. Nocte sub alta </l>
             
            <l n="11.225">Ut fugiunt armenta boum tremefacta, fugavit </l>
             
            <l n="11.226">Omnes cum subito veniens leo: triste sed uni </l>
             
            <l n="11.227">Ingruit exitium; validis cui dentibus atrox </l>
             
            <l n="11.228">Cervicem primum fregit, dehinc viscera saevus </l>
             
            <l n="11.229">Devorat, atque avido nigrum bibit ore cruorem; </l>
             
            <l n="11.230">Agmina sic Troum palantia maximus heros <note type="numvers">230</note>
            </l>
             
            <l n="11.231">Insequitur, letoque extremum semper acerbo </l>
             
            <l n="11.232">Sternit dira fremens: fugit usque exterrita pubes; </l>
             
            <l n="11.233">Et multi curru ex alto volvuntur Atridae </l>
             
            <l n="11.234">Sub manibus, varioque ruunt pronique supinique </l>
             
            <l n="11.235">Ad terram casu. magna sic efferus hasta </l>
             
            <l n="11.236">Fulgurat ante alios, atque hosti fervidus instat, </l>
             
            <l n="11.237">Jamque propinquabat muris urbique; deorum </l>
             
            <l n="11.238">Cum pater atque hominum, summo digressus Olympo, </l>
             
            <l n="11.239">Sedit in irriguis praecelsae rupibus Idae, </l>
             
            <l n="11.240">Ille gerens dextra fulgur multo igne coruscum. <note type="numvers">240</note>
            </l>
             
            <l n="11.241">Hinc Irin croceis fulgentem concitat alis, </l>
             
            <l n="11.242">Atque jubet mandata leves deferre per auras.</l>
             
            <l n="11.243">Iri, ait, i Trojae sub moenia, nactaque dium </l>
             
            <l n="11.244">Hectora, quae ferri mando, fer nuncia verax. </l>
             
            <l n="11.245">Atriden donec magnum pugnare videbit </l>
             
            <l n="11.246">Ante aciem primum Argolicam, Troumque phalanges </l>
             
            <l n="11.247">Caedere, devitet pugnam, sensimque recedat </l>
             
            <l n="11.248">Ipse pedem referens; alios hortetur in arma </l>
             
            <l n="11.249">Urgeat et pavidum praesens in praelia vulgus. </l>
             
            <l n="11.250">Verum, ubi percussusve hasta, fixusve sagitta <note type="numvers">250</note>
            </l>
             
            <pb n="v-192"/>
            <l n="11.251">Atrides currum scandet, tunc numine nostro</l>
             
            <l n="11.252">Laeta olli dabitur victoria; caedat Achivūm</l>
             
            <l n="11.253">Ut pubem, ad celsas dum naves venerit; ortu</l>
             
            <l n="11.254">Noctis et occiduis Titan se merserit undis. </l>
             
            <l n="11.255">Sic ait: illa secat ventos, et vertice labens</l>
             
            <l n="11.256">Idaeo Trojana tulit se ad moenia; nacta</l>
             
            <l n="11.257">Magnanimum et celsis in curribus Hectora, juxta</l>
             
            <l n="11.258">Adstitit, atque ultro compellans talibus infit: </l>
             
            <l n="11.259">Hector Priamide, sapienti pectore et alta </l>
             
            <l n="11.260">Mente Jovi assimilis, missu Jovis ipsius ad te <note type="numvers">260</note>
            </l>
             
            <l n="11.261">Huc veni, patrisque tuli mandata per auras. </l>
             
            <l n="11.262">Atriden donec magnum pugnare videbis </l>
             
            <l n="11.263">Ante aciem primum Argolicam, Troumque phalanges </l>
             
            <l n="11.264">Caedere, devita pugnam, sensimque recede </l>
             
            <l n="11.265">Ipse pedem referens; alios hortare sed acer, </l>
             
            <l n="11.266">Atque urge pavidum praesens in praelia vulgus. </l>
             
            <l n="11.267">Verum ubi percussusve hasta, fixusve sagitta.  </l>
             
            <l n="11.268">Atrides, currum scandet, tunc ab Jove magno </l>
             
            <l n="11.269">Laeta tibi dabitur victoria; fortis Achivam </l>
             
            <l n="11.270">Ut caedas pubem, ad naves dum veneris; ortu <note type="numvers">270</note>
            </l>
             
            <l n="11.271">Noctis et occiduis Titan se merserit undis.</l>
             
            <l n="11.272">Haec effata Iris paribus longe avolat alis. </l>
             
            <l n="11.273">Hector at e curru claris conspectus in armis </l>
             
            <l n="11.274">Desilit, et, magna quassans bellator acuta </l>
             
            <l n="11.275">Tela manu, huc illuc partem discurrit in omnem, </l>
             
            <l n="11.276">Hortaturque viros, pugnaeque incendit amore. </l>
             
            <l n="11.277">Haud mora, consistunt alacres, atque obvia contra </l>
             
            <l n="11.278">Arma ferunt, frontemque adversaque pectora telis </l>
             
            <l n="11.279">Opposuere: instant Graji, densantque phalanges. </l>
             
            <l n="11.280">Ardet pugna iterum: summa nituntur opum vi <note type="numvers">280</note>
            </l>
             
            <l n="11.281">Hinc atque hinc. laetus totam procurrit Atrides </l>
             
            <l n="11.282">Ante aciem, exsultatque animis, gaudetque cruentae</l>
             
            <pb n="v-217"/>
            <l n="11.283">Prae cunctis laudem primus decerpere pugnae.</l>
             
            <l n="11.284">Dicite nunc, musae, caeli fulgentia templa </l>
             
            <l n="11.285">Quae colitis, forti Atridae quisnam obvius aut Tros </l>
             
            <l n="11.286">Aut socius toto princeps ex agmine venit. </l>
             
            <l n="11.287">Iphidamas Antenorides, quem, corpore magnum, </l>
             
            <l n="11.288">Fortem animo, dives Thracum in regione beata </l>
             
            <l n="11.289">Eduxit puerum Cisses avus, unde Theano </l>
             
            <l n="11.290">Orta est pulchra genas; nec, postquam contigit aevi <note type="numvers">290</note>
            </l>
             
            <l n="11.291">Pubentis florem, patriam dimisit ad urbem, </l>
             
            <l n="11.292">Sed tenuit, gnatamque dedit, formosa , Theanus </l>
             
            <l n="11.293">Formosae soror, in patria quae manserat aede. </l>
             
            <l n="11.294">At juvenis, famam sectatus classis Achaeae, </l>
             
            <l n="11.295">Continuo, thalamum liquens coeptosque Hymenaeos, </l>
             
            <l n="11.296">Vela dedit, sociis bissena in puppe secutis. </l>
             
            <l n="11.297">Ventum ubi Percopen curvas liquere carinas, </l>
             
            <l n="11.298">Et sacrae pedites venere ad moenia Trojae. </l>
             
            <l n="11.299">Is tunc Atridae sese obvius obtulit. Hasta, </l>
             
            <l n="11.300">Ut proprius venere, Agamemnon Iphidamanta <note type="numvers">300</note>
            </l>
             
            <l n="11.301">Appetiit; quae, versa alio, non pertulit ictum. </l>
             
            <l n="11.302">Amphidamas zonam at mediam thorace sub imo</l>
             
            <l n="11.303">Percussit; manibus validis et fretus, acutum </l>
             
            <l n="11.304">Urgebat robur; varium pervadere balteum </l>
             
            <l n="11.305">Nec potuit. duro argenti luctata metallo </l>
             
            <l n="11.306">Nam, molle ut plumbum, flexit se ferrea cuspis. </l>
             
            <l n="11.307">Quam dextra arripiens Agamemnon, ut leo fidens </l>
             
            <l n="11.308">Ille animi, ad sese traxit, telumque minacis </l>
             
            <l n="11.309">Evulsum e manibus rapuit: dehinc protinus ense  </l>
             
            <l n="11.310">Cervicemque secat, sternitque immania membra. <note type="numvers">310</note>
            </l>
             
            <l n="11.311">Sic duro jacuit somno, dum civibus affert </l>
             
            <l n="11.312">Auxilium, longe, infelix, a conjuge, primo </l>
             
            <l n="11.313">Quam duxit florentem aevo, magnisque paravit </l>
             
            <l n="11.314">Muneribus, centum ille boves largitus; ovesque</l>
             
            <pb n="v-145"/>
            <l n="11.315">Pollicitus dehinc <sic>mile</sic> simul pinguesque capellas,</l>
             
            <l n="11.316">Innumerae quae prata illi silvasque replebant.</l>
             
            <l n="11.317">Tum vero exanimem victor spoliavit Atrides,</l>
             
            <l n="11.318">Atque abiit Grajos inter fulgentia secum</l>
             
            <l n="11.319">Arma ferens. Hunc forte Coon, Antenore eodem</l>
             
            <l n="11.320">Editus, ac natu major, conspexit; et atra. <note type="numvers">320</note>
            </l>
             
            <l n="11.321">Nube viro luctus velavit lumina fratrem</l>
             
            <l n="11.322">Ob caesum. ruit ergo furens (nil sensit Atrides)</l>
             
            <l n="11.323">A latere; ac mediam telum defigit in ulnam</l>
             
            <l n="11.324">Sub cubito; ac totam valido transverberat ictu.</l>
             
            <l n="11.325">Horruit Atrides, conspecto sanguine, pugnae</l>
             
            <l n="11.326">Non tamen et finem posuit: sed turbidus hasta</l>
             
            <l n="11.327">Irruit, atque ipsi ante omnes fert fata Cooni.</l>
             
            <l n="11.328">Ille pede arreptum fratrem celer Iphidamanta</l>
             
            <l n="11.329">Frigentem ad socios foedumque cruore trahebat,</l>
             
            <l n="11.330">Auxilioque virūm primos virtute vocabat. <note type="numvers">330</note>
            </l>
             
            <l n="11.331">Huic hastam aerata fulgentem cuspide adegit.</l>
             
            <l n="11.332">Sub clypeum, stravitque virum, supraque cadaver</l>
             
            <l n="11.333">Fraternum exanimi rigido caput abstulit ense.</l>
             
            <l n="11.334">Sic fata explerunt, nigrumque abiere sub Orcum</l>
             
            <l n="11.335">Ambo Antenoridae sub magnanimo Atrida.</l>
             
            <l n="11.336">Ordinibus Troum qui mixtus corpora leto</l>
             
            <l n="11.337">Multa dabat, nunc ille hasta, nunc ense, molari</l>
             
            <l n="11.338">Nunc saxo horrendum pugnans, manabat ab alto</l>
             
            <l n="11.339">Sanguis adhuc tepidus dum vulnere; dehinc, ubi vulnus</l>
             
            <l n="11.340">Siccatum, et sanguis tandem stetit, altus acuto <note type="numvers">340</note>
            </l>
             
            <l n="11.341">Figebat miserum telo dolor; Ilithyiae </l>
             
            <l n="11.342">Junonis proles, duris quae partubus adsunt,</l>
             
            <l n="11.343">Quali saepe solent, partus ubi venerit hora,</l>
             
            <l n="11.344">Telo aerumnosas stimulare ac figere matres.</l>
             
            <l n="11.345">Ergo, ut vis duro defecit victa dolore,</l>
             
            <l n="11.346">Insilit in currus, aurigam et vertere fidum.</l>
             
            <pb n="v-278"/>
            <l n="11.347">Jussit equos longe ad naves; labefactaque pressus</l>
             
            <l n="11.348">Corda malo, cedens altum clamavit Achivis: </l>
             
            <l n="11.349">O socii, Grajae gentis regesque ducesque,</l>
             
            <l n="11.350">Vos bellum Argivae pestemque avertite classi, <note type="numvers">350</note>
            </l>
             
            <l n="11.351">Me quando hinc longe supremus Jupiter arcet,</l>
             
            <l n="11.352">Nec toto sinit usque die producere pugnam. </l>
             
            <l n="11.353">Sic ait: elato bijugis auriga flagello</l>
             
            <l n="11.354">Instat equis: illi ad litus classemque volabant</l>
             
            <l n="11.355">Ultro alacres, spumisque albentes pectora, et infra</l>
             
            <l n="11.356">Pulvereo sparsi nimbo, moestumque gementemque</l>
             
            <l n="11.357">Hostibus e mediis regem in sua castra ferebant. </l>
             
            <l n="11.358">Hector, ubi Atriden vidit secedere ab armis,</l>
             
            <l n="11.359">Hortatur socios, acuitque in praelia laetum</l>
             
            <l n="11.360">Vociferans: Troës, Lyciique, ac Dardana pubes, <note type="numvers">360</note>
            </l>
             
            <l n="11.361">Este viri, atque animos et notas promite vires.</l>
             
            <l n="11.362">Optimus en abiit bellator; Jupiter aequus</l>
             
            <l n="11.363">Eximium praebet mihi nunc decus. ite volucri,</l>
             
            <l n="11.364">Recta ite in Danaos curru: date lora; paratam</l>
             
            <l n="11.365">Ut toties vobis cumulet nova gloria laudem. </l>
             
            <l n="11.366">Haec memorans acri succendit corda furore,</l>
             
            <l n="11.367">Qualis venator saevos ciet ille Molossos</l>
             
            <l n="11.368">Instigans aprum contra rabidumve leonem:</l>
             
            <l n="11.369">Talis magnanimos instigans Troas Achivam</l>
             
            <l n="11.370">In pubem torvo Marti par concitat Hector. <note type="numvers">370</note>
            </l>
             
            <l n="11.371">Ipse inter primos graditur, Grajūmque phalanges</l>
             
            <l n="11.372">Turbidus in medias infert se; qualis, ab alto</l>
             
            <l n="11.373">Incumbens, niger ex imo ciet aequora turbo.</l>
             
            <l n="11.374">Quem primum, quem postremum Jove fretus amico</l>
             
            <l n="11.375">Ille virum Stygias victor demisit ad umbras?</l>
             
            <l n="11.376">Assaeum ante alios premit, Autonoumque, et Opiten</l>
             
            <l n="11.377">Et Dolopa Clytiden, et Opheltion atque Agelaum,</l>
             
            <l n="11.378">Aesymnumque, Orumque, et dura: ad praelia fortem </l>
             
            <pb n="v-303"/>
            <l n="11.379">Hipponoum. hos prima Danaūm de gente peremit;</l>
             
            <l n="11.380">Dehinc pavidum caedit vulgus, miscetque. madentis <note type="numvers">380</note>
            </l>
             
            <l n="11.381">Imbrifero collecta Noti ceu flamine differt</l>
             
            <l n="11.382">Nubila trux Zephyrus; fluctu maria alta frequenti</l>
             
            <l n="11.383">Volvuntur, stridunt aurae, sublataque flabro</l>
             
            <l n="11.384">Turgida multivago in spumas diffunditur unda:</l>
             
            <l n="11.385">Sic versat, turbatque hostes, ac disjicit Hector,</l>
             
            <l n="11.386">Crebra virūm capita ense metens: clademque supremam</l>
             
            <l n="11.387">Ille adeo genti, et non eluctabile ferret</l>
             
            <l n="11.388">Exitium; versi fugerent ad litora, in ipsas,</l>
             
            <l n="11.389">Et sese irruerent trepida formidine puppes;</l>
             
            <l n="11.390">Esset ni caro Diomedi haec orsus Ulysses: <note type="numvers">390</note>
            </l>
             
            <l n="11.391">Tydide, nam cur sic ambo haeremus inertes,</l>
             
            <l n="11.392">Virtutem obliti solitam? mihi proximus adsta.</l>
             
            <l n="11.393">Turpe etenim ambobus, naves si ceperit Hector.</l>
             
            <l n="11.394">Haec Laërtiades: Diomedes talia contra: </l>
             
            <l n="11.395">Ipse quidem maneoque, et forti mente manebo,  </l>
             
            <l n="11.396">Quidquid erit: nostri sedenim non magnus, amice, </l>
             
            <l n="11.397">Usus erit, laudem nobis cum summus ademptam </l>
             
            <l n="11.398">Dardaniae. mavult largiri Jupiter urbi.</l>
             
            <l n="11.399">Sic ait; et curru Tymbraeum evertit acuto </l>
             
            <l n="11.400">Ad laevam telo figens praecordia mammam. <note type="numvers">400</note>
            </l>
             
            <l n="11.401">At, comitem famulumque, Moliona stravit Ulysses. </l>
             
            <l n="11.402">Hos vitae, ac pugnae exortes liquere, ruuntque </l>
             
            <l n="11.403">Adversum in vulgus turbantes agmina late. </l>
             
            <l n="11.404">Ut duo, fulmineis confisi dentibus, apri </l>
             
            <l n="11.405">Venantum incurrunt canibus, torvique feruntur. </l>
             
            <l n="11.406">Per medios, clade ingenti; sic ocyus, ut se </l>
             
            <l n="11.407">Convertere viri, turbant sternuntque phalangem </l>
             
            <l n="11.408">Dardaniam: at pulsi requierunt, pectore paullum </l>
             
            <l n="11.409">Sedato, Danai, queis Hector terga premebat. </l>
             
            <l n="11.410">Tum juvenes geminos praestanti corpore, eodem <note type="numvers">410</note>
            </l>
             
            <pb n="Homer-v-329"/>
            <l n="11.411">Invectos curru dant leto. utrumque creavit</l>
             
            <l n="11.412">Eduxitque Merops Percosius, ille futuri</l>
             
            <l n="11.413">Ante alios augur longe doctissimus omnes:</l>
             
            <l n="11.414">Ire nec optantes bellum ad crudele sinebat.</l>
             
            <l n="11.415">Frustra; nam patrios monitus sprevere. cruentam</l>
             
            <l n="11.416">Parca etenim ad mortem saeva inter bella trahebat.</l>
             
            <l n="11.417">His rigida vitam Diomedes abstulit hasta,</l>
             
            <l n="11.418">Exanimesque solo radiantibus exuit armis.</l>
             
            <l n="11.419">Hippodamum Laërtiades, et Hyperochon Orco</l>
             
            <l n="11.420">Misit; at exsuvias victor sibi cepit opimas. <note type="numvers">420</note>
            </l>
             
            <l n="11.421">Tunc pater, ex alta spectans haec desuper Ida,</l>
             
            <l n="11.422">Ipse parem aequato fecit certamine pugnam.</l>
             
            <l n="11.423">Obnixi alternis caedebant mutua sese</l>
             
            <l n="11.424">Hinc atque hinc telis, heros Tydeïus hasta</l>
             
            <l n="11.425">Paeoniden valida percussit Agastrophon ipsam</l>
             
            <l n="11.426">Ad coxam: huic bigae, fugiens quas scandere posset</l>
             
            <l n="11.427">Non aderant. longe vesana mente relictus</l>
             
            <l n="11.428">Has, dominum frustra quaerens, auriga tenebat;</l>
             
            <l n="11.429">Ille pedes per bella ruebat, pulvere in atro</l>
             
            <l n="11.430">Dum cecidit, multo et vitam cum sanguine fudit. <note type="numvers">430</note>
            </l>
             
            <l n="11.431">Hos procul ut vidit sternentes agmina, clamans</l>
             
            <l n="11.432">Horrendum cursu rapido volat obvius Hector:</l>
             
            <l n="11.433">Quem comitans Trojana phalanx ruit agmine denso.</l>
             
            <l n="11.434">Prospexit subito venientem, atque horruit acer</l>
             
            <l n="11.435">Tydides, sociumque monens, haec fatur, Ulyssem: </l>
             
            <l n="11.436">Nobis hic turbo malus ingruit, efferus Hector: </l>
             
            <l n="11.437">Attamen et stemus, contra pugnemus et una.</l>
             
            <l n="11.438">Sic ait, ingentemque hastam jacit; ac ferit ictu </l>
             
            <l n="11.439">Ille quidem Hectoreum certo caput; ante sed, intus </l>
             
            <l n="11.440">Acta cutem cuspis quam tangeret, aerea cassis <note type="numvers">440</note>
            </l>
             
            <l n="11.441">Obstitit, oblongam, triplicem, tela omnia contra </l>
             
            <l n="11.442">Ipse olim dederat regi quam Phoebus Apollo.</l>
             
            <pb n="v-353"/>
            <l n="11.443">Hector at absiluit longe conterritus; et se</l>
             
            <l n="11.444">Rettulit ad socios, nutanti et corpore pronus</l>
             
            <l n="11.445">Genua solo posuit, terraeque accline parumper</l>
             
            <l n="11.446">Suffulsit dextra corpus: nox urget opaca</l>
             
            <l n="11.447">Nube oculos; tenebris nigrescunt omnia circum.</l>
             
            <l n="11.448">At, dum Tydides primos volat inter, et hastam</l>
             
            <l n="11.449">Impiger, in viridi stratam tellure, capessit;</l>
             
            <l n="11.450">Interea lucemque hausit, mentemque recepit, <note type="numvers">450</note>
            </l>
             
            <l n="11.451">Et, curru exceptus, Troum sese intulit Hector</l>
             
            <l n="11.452">In turbam, mortemque fuga vitavit acerbam.</l>
             
            <l n="11.453">Quem rapto insequitur telo rursus Diomedes, </l>
             
            <l n="11.454">Cedentem et longe dictis incessit amaris:</l>
             
            <l n="11.455">Mortem iterum fugiens vitas, canis improbe. venit </l>
             
            <l n="11.456">Quippe malum prope te, quo dignus. rursus Apollo </l>
             
            <l n="11.457">Eripuit, dirum servans caput; arma capessens </l>
             
            <l n="11.458">Cui tu vota facis, credo: tamen obvius olim </l>
             
            <l n="11.459">Te leto sternam, si quis deus et mihi praesens </l>
             
            <l n="11.460">Venerit auxilio. nunc, quem mihi cunque tuorum <note type="numvers">460</note>
            </l>
             
            <l n="11.461">Fors alium obtulerit, praestat demittere ad umbras. </l>
             
            <l n="11.462">Sic ait; et pulchris nudabat Agastrophon armis. </l>
             
            <l n="11.463">Flavicomae at conjux Helenae, Paris inclytus, arcum </l>
             
            <l n="11.464">Tendebat contra Tydiden, ille columnam </l>
             
            <l n="11.465">Post latitans, Ili stabat quae infixa sepulcro, </l>
             
            <l n="11.466">Prisci Dardanidae. Tydides arma legebat </l>
             
            <l n="11.467">Paeonidae, varium thoraca, ingentia scuta, </l>
             
            <l n="11.468">Aere gravem galeam: cornu arcus ille recurvi </l>
             
            <l n="11.469">Adduxit; nervo nec frustra pulsa sonante, </l>
             
            <l n="11.470">At dextrum trans acta pedem, plantamque sub ipsam <note type="numvers">470</note>
            </l>
             
            <l n="11.471">Evadens, penitus telluri est fixa sagitta. </l>
             
            <l n="11.472">Tum Paris e latebra citus exilit, atque cachinnans </l>
             
            <l n="11.473">Jucundum, has fudit laetanti pectore voces. </l>
             
            <l n="11.474">Vulnus habes, cuspisque meo non fugit ab arcu</l>
             
            <pb n="v-380"/>
            <l n="11.475">Irrita. sic utinam ventrem tibi fixa sub imum</l>
             
            <l n="11.476">Illa foret; Troasque metu, longaque levasset</l>
             
            <l n="11.477">Aerumna; qui te fugiunt horrentque, capellae</l>
             
            <l n="11.478">Saevum ut balantes pavitant, haedique leonem.</l>
             
            <l n="11.479">At non dejectusve heros, vel territus: Uno</l>
             
            <l n="11.480">Arcu fortis, ait, bellator, compte, puellas <note type="numvers">480</note>
            </l>
             
            <l n="11.481">Fallere docte, palam ferro si cernere mecum</l>
             
            <l n="11.482">Jam libeat, nil tela tibi, nil proderit arcus.</l>
             
            <l n="11.483">At nunc, ima pedis telo quod stringere tantum</l>
             
            <l n="11.484">Contigit, exsultas animo, jactator, inani.</l>
             
            <l n="11.485">Vulnere nil moveor; ceu si me foemina, parvus</l>
             
            <l n="11.486">Vel puer imbelli dextra pulsarit. inertis</l>
             
            <l n="11.487">Tela viri nam cassa volant. contra, mea telum</l>
             
            <l n="11.488">Dextera quod misit, subit alte, ac dejicit hostem</l>
             
            <l n="11.489">Exanimum, et siquem paullum modo contigit, olli</l>
             
            <l n="11.490">Uxor scissa genas moeret, gnatique parente <note type="numvers">490</note>
            </l>
             
            <l n="11.491">Flent orbi; ipse atro putrescit sanguine terram</l>
             
            <l n="11.492">Perfundens, non tecta intra de more puellis</l>
             
            <l n="11.493">Fletus, at alituum saevo discerptus ab ungui. </l>
             
            <l n="11.494">Haec ille: interea, trepidusque accurrit Ulysses,</l>
             
            <l n="11.495">Atque hosti adversus carum stetit ante sodalem.</l>
             
            <l n="11.496">Ille autem seditque solo post terga, sagittam</l>
             
            <l n="11.497">Et volucrem talo extraxit. dolor ingruit ingens</l>
             
            <l n="11.498">Continuo. ergo aeger currum conscendit, et altas,</l>
             
            <l n="11.499">Aurigam ad puppes cursum contendere jussit. </l>
             
            <l n="11.500">Solus ibi, avecto Diomede, relictus Ulysses, <note type="numvers">500</note>
            </l>
             
            <l n="11.501">Nec lateri adstabat quisquam comes: at procul omnes</l>
             
            <l n="11.502">Dilapsi, gelido tremefacti corda pavore. </l>
             
            <l n="11.503">Ergo altum ingemuit; secum dehinc talia fatur.</l>
             
            <l n="11.504">En quid agam? fugisse, malum, deprendier unum </l>
             
            <l n="11.505">Hostibus in mediis, pejus. nanque altus abegit, </l>
             
            <l n="11.506">Inque fugam hinc Danaos convertit Jupiter omnes.</l>
             
            <pb n="v-406"/>
            <l n="11.507">Sed mihi mens geminas cur nunc distracta volutat</l>
             
            <l n="11.508">Haec secum in partes? Novi quid praestet. inertes</l>
             
            <l n="11.509">Excedunt pugna, fortis vir perstat eodem</l>
             
            <l n="11.510">Usque loco, figitque hostem, vel figitur hosti. <note type="numvers">510</note>
            </l>
             
            <l n="11.511">Tales dum tacito versabat pectore curas,</l>
             
            <l n="11.512">Interea Troum adventat scutata juventus,</l>
             
            <l n="11.513">Et magno circum fundit sese agmine, cladem</l>
             
            <l n="11.514">Illa suam densa cingens claudensque corona.</l>
             
            <l n="11.515">Ac velut in silvis juvenumque, canumque caterva</l>
             
            <l n="11.516">Densa ruens aprum premit omni ex parte; profundum</l>
             
            <l n="11.517">Ille nemus liquens malasque obvertit, aduncum</l>
             
            <l n="11.518">Et dentem infrendens acuit, circum undique sese</l>
             
            <l n="11.519">Hi glomerant, instantque acres, hirtisque morantur</l>
             
            <l n="11.520">Horrentem setis, atque ore immane frementem: <note type="numvers">520</note>
            </l>
             
            <l n="11.521">Sic Laërtiaden pubes condensa premebat.</l>
             
            <l n="11.522">Ille sed ingenti contra imperterritus hasta</l>
             
            <l n="11.523">Prosilit, ac primum dat leto Deïopiten</l>
             
            <l n="11.524">Egregium, feriens vibranti cuspide colla</l>
             
            <l n="11.525">Supra humerum: inde Thoona, inde Ennomon occupat, inde</l>
             
            <l n="11.526">Chersidamanta, celer dum curru desilit alto,</l>
             
            <l n="11.527">Trans clypeum fixa in ventrem transverberat hasta.</l>
             
            <l n="11.528">Corruit, ac passis tellurem amplectitur ulnis.</l>
             
            <l n="11.529">Deserit hos; telo et Charopem ferit acer acuto</l>
             
            <l n="11.530">Hippasiden, Soci fratrem. qui, vulnus acerbum <note type="numvers">530</note>
            </l>
             
            <l n="11.531">Vidit ubi cari fratris, luctu efferus, amens,</l>
             
            <l n="11.532">Advolat auxilio, et propior stans talia fatur:</l>
             
            <l n="11.533">o Laërtiade, quem fraudum, quemque laboris</l>
             
            <l n="11.534">Omnigeni clarat non unquam expleta cupido.</l>
             
            <l n="11.535">Hippasidum vel te jactabis morte, cruentis</l>
             
            <l n="11.536">Et spoliis hodie amborum, confossus ab hasta</l>
             
            <l n="11.537">Hac potius vel tu nigras mittere sub umbras. </l>
             
            <l n="11.538">Dixerat et clypeum vesana concitus ira</l>
             
            <pb n="v-434"/>
            <l n="11.539">Ingentem ferit; hasta gravis quem fregit et ipsum,</l>
             
            <l n="11.540">Loricam et vario fulgentem transiit aere, <note type="numvers">540</note>
            </l>
             
            <l n="11.541">Atque cutem secuit, costisque abscidit: at intro</l>
             
            <l n="11.542">Visceribus ferrum demergi haud passa Minerva est.</l>
             
            <l n="11.543">Non letalem hastam sensit venisse, recedens</l>
             
            <l n="11.544">Et paullum, his Socum dictis compellat Ulysses:</l>
             
            <l n="11.545">Ah miser! exitium quem jam fatale merentem</l>
             
            <l n="11.546">Opprimet. a pugna tu me hinc secedere cogis,</l>
             
            <l n="11.547">At tibi ego heic mortem dico fore; teque, meo jam</l>
             
            <l n="11.548">Perdomitum telo, mihi laudem scilicet, Orco</l>
             
            <l n="11.549">Tristi animam caeca longe sub nocte daturum. </l>
             
            <l n="11.550">Sic ait: ille fugae dat sese aversus; at hastam <note type="numvers">550</note>
            </l>
             
            <l n="11.551">Hic tergo infixit medio, pectusque cruentam</l>
             
            <l n="11.552">Per medium exegit. ruit ingens, terraque subter</l>
             
            <l n="11.553">Insonuit. caeso insultans haec fatur Ulysses: </l>
             
            <l n="11.554">o Soce, eduxit frustra quem clarus in armis</l>
             
            <l n="11.555">Hippasus, en domitus leto es, nec tristia fata</l>
             
            <l n="11.556">Vitasti. infelix! tibi non pater, et bona mater</l>
             
            <l n="11.557">Exanimi claudent frigentia lumina, dirae</l>
             
            <l n="11.558">Sed volucres alis complexae rapta vorabunt:</l>
             
            <l n="11.559">At mihi, morte obita, Grajūm gens funera ducet. </l>
             
            <l n="11.560">Haec fatus, validam, Socus quam torserat, hastam <note type="numvers">560</note>
            </l>
             
            <l n="11.561">Exemit costis, clypeoque: e vulnere sanguis</l>
             
            <l n="11.562">Emicuit, durique animum subiere dolores.</l>
             
            <l n="11.563">Magnanimi at Troës, conspecto sanguine Ulyssei,</l>
             
            <l n="11.564">Clamorem tollunt, seque exhortantur, et omnes</l>
             
            <l n="11.565">Uni instant. retro ille pedem fert usque recedens,</l>
             
            <l n="11.566">Et magna caros inclamat voce sodales.</l>
             
            <l n="11.567">Ter vastum toto clamorem ex ore profundit,</l>
             
            <l n="11.568">Ter missam audivit vocem fortis Menelaus;</l>
             
            <l n="11.569">Et citus Ajacem compellans talia fatur: </l>
             
            <l n="11.570">Ajax, clarum alti germen Telamonis, Ulyssei <note type="numvers">570</note>
            </l>
             
            <pb n="v-465"/>
            <l n="11.571">(Nec fallor) pulsas mihi vox circumsonat aures,</l>
             
            <l n="11.572">Clamantis, solum ceu si Trojana juventus,</l>
             
            <l n="11.573">Seclusum longe a sociis, pugna urgeat acri.</l>
             
            <l n="11.574">Ergo, agedum, celeremus opem, densamque ruamus</l>
             
            <l n="11.575">Per turbam; nequid, solus foede hoste relictus</l>
             
            <l n="11.576">In medio, ferat ille manu bonus, atque sagaci</l>
             
            <l n="11.577">Ingenio cunctis praestans vir; raptus et ingens</l>
             
            <l n="11.578">Ne desiderium, luctumque relinquat Achivis. </l>
             
            <l n="11.579">Dixit, et antetulit gressum celer: incitus aeque</l>
             
            <l n="11.580">Ajax par divis graditur, Troasque superbus <note type="numvers">580</note>
            </l>
             
            <l n="11.581">Dat sese in medios, ubi dium plurima Ulyssem</l>
             
            <l n="11.582">Turba, instans telis, magno et clamore, premebat.</l>
             
            <l n="11.583">Cervum avidi ut quondam circumstant agmine denso</l>
             
            <l n="11.584">Ingentem thoës; telo venator adacto</l>
             
            <l n="11.585">Quem fixit; citus ille abiit, cursuque sequentem</l>
             
            <l n="11.586">Evasit, tepidus dum sanguis, dumque moventur</l>
             
            <l n="11.587">Crura; inde, ut vires penitus jam dira sagitta</l>
             
            <l n="11.588">Perdomuit, stratum celsis in montibus umbra</l>
             
            <l n="11.589">Sub nemorum thoës discerpunt: ducat eodem</l>
             
            <l n="11.590">At subito fortuna horrendum siqua leonem, <note type="numvers">590</note>
            </l>
             
            <l n="11.591">Illi diffugiunt, praedam hic sibi vindicat unus:</l>
             
            <l n="11.592">Sic Laërtiaden dextra laevaque premebat</l>
             
            <l n="11.593">Martia Trojugenum pubes: at saucius heros,</l>
             
            <l n="11.594">Hastam aegre intentans, a se vix tristia fata</l>
             
            <l n="11.595">Arcebat. subito magnus cum se intulit Ajax,</l>
             
            <l n="11.596">Immanem et laeva gestans, turrique superbae</l>
             
            <l n="11.597">Assimilem clypeum, propior stetit. at pavor omnes</l>
             
            <l n="11.598">Invasit gelidus Troas, passimque, soluta,</l>
             
            <l n="11.599">Huc temere, atque illuc trepidi fugere, phalange.</l>
             
            <l n="11.600">Interea turba e media Menelaus Ulyssem <note type="numvers">600</note>
            </l>
             
            <l n="11.601">Eduxit, dextra sustentans, impiger egit</l>
             
            <l n="11.602">Dum celeres, dominum excipiens, auriga jugales. </l>
             
            <l n="11.603">Ast Ajax Troas contra ruit, atque Doryclum</l>
             
            <l n="11.604">Morte, nothum Priami, sternit; dehinc Pandocon hasta,</l>
             
            <l n="11.605">Lysandrumque ferit; dehinc Pyrason, atque Pylarten.</l>
             
            <l n="11.606">Ac veluti praeceps montano a vertice torrens</l>
             
            <l n="11.607">Subjectos ruit in campos, ille imbribus auctus</l>
             
            <l n="11.608">Ab Jove; et ingentes annoso robore quercus,</l>
             
            <l n="11.609">Et piceas raptat, secum, vastoque sonore</l>
             
            <l n="11.610">Turbidus aequoreas limum devolvit in undas: <note type="numvers">610</note>
            </l>
             
            <l n="11.611">Sic campo eximius ruit Ajax, agmina late</l>
             
            <l n="11.612">Versa virūm sternens; peditesque horrendus, et acres</l>
             
            <l n="11.613">Turbat equos; longe ignarus dum parte sinistra</l>
             
            <l n="11.614">Totius in pugnae Martem exercebat amoenas</l>
             
            <l n="11.615">Ad Xanti ripas Hector, capita alta virorum</l>
             
            <l n="11.616">Multa ubi praecipue cervice abjuncta cadebant,</l>
             
            <l n="11.617">Immensusque ibat pugnantum ad sidera clamor,</l>
             
            <l n="11.618">Nestora Neliden circa, et circa Idomenea.</l>
             
            <l n="11.619">His sese intulerat ferus Hector, diraque patrans</l>
             
            <l n="11.620">Vastabat densas curruque hastaque phalanges. <note type="numvers">620</note>
            </l>
             
            <l n="11.621">Nec tamen urgenti pubes cessisset Achaea,</l>
             
            <l n="11.622">Et latum praeberet iter dimota; Machaon</l>
             
            <l n="11.623">Ni, primos inter dum pugnat, laesus acuto</l>
             
            <l n="11.624">Dextrum ferro humerum subito foret. eminus arcum</l>
             
            <l n="11.625">Intendit contra, fixitque tricuspide telo</l>
             
            <l n="11.626">Nanque ducem conjux Helenae, Paris: at metus acer,</l>
             
            <l n="11.627">Vulnere conspecto, spirantes robur Achivos</l>
             
            <l n="11.628">Incessit, ne forte virum, verso agmine, Troës</l>
             
            <l n="11.629">Exciperent. Ergo Idomeneus compellat amicum</l>
             
            <l n="11.630">Nestora, et haec moesto suspirans pectore fatur: <note type="numvers">630</note>
            </l>
             
            <l n="11.631">O Nestor, Grajae gentis decus, en age, currus</l>
             
            <l n="11.632">Scande tuos, tecum et scandat, mora nulla, Machaon;</l>
             
            <l n="11.633">Alipedes et equos pelle ad tentoria. serva</l>
             
            <l n="11.634">Regem, oro, medica praestat qui clarus in arte, </l>
             
            <pb n="v-514"/>
            <l n="11.635">Unus et est pretio par multis, fixaque tela</l>
             
            <l n="11.636">Eximere et saevum doctus lenire dolorem. </l>
             
            <l n="11.637">Haec ait: hortanti paret Neleïus heros,</l>
             
            <l n="11.638">Atque suos scandit currus; juxtaque Machaon</l>
             
            <l n="11.639">Ascendit, proles Asclepī, clara medentes</l>
             
            <l n="11.640">Inter quem caelo sublimem gloria tollit. <note type="numvers">640</note>
            </l>
             
            <l n="11.641">Tum bijugos flagro admonuit resonante: volentes</l>
             
            <l n="11.642">Illi corripiunt spatium, curvasque volucri</l>
             
            <l n="11.643">Ad naves cursu, ac tentoria nota feruntur. </l>
             
            <l n="11.644">Cebriones Troas turbatos, Hectoris alto</l>
             
            <l n="11.645">Auriga e curru prospexit; nec mora dium</l>
             
            <l n="11.646">Hac regem fidus compellat voce minister: </l>
             
            <l n="11.647">Hector, nos longe camporum in parte remota,</l>
             
            <l n="11.648">Heic Danaūm vulgo miscemur, limes ubi ipse</l>
             
            <l n="11.649">Horrisoni est belli: Troës turbantur in illa</l>
             
            <l n="11.650">Parte alii; magnoque viros, currusque tumultu <note type="numvers">650</note>
            </l>
             
            <l n="11.651">Disjicit, ac miscet pulsos Telamonius Ajax.</l>
             
            <l n="11.652">Quippe virum nosco clypei septemplicis orbe</l>
             
            <l n="11.653">Lato septum humeros. Quin ergo vertimus illuc</l>
             
            <l n="11.654">Jam bijugos, currumque, gravi certamine pugna</l>
             
            <l n="11.655">Fervet ubi, mixti et pedites equitesque fragore</l>
             
            <l n="11.656">Mutua se ingenti caedunt, ardetque virorum</l>
             
            <l n="11.657">Clamor inexstinctus pugnantum, animisque frementum? </l>
             
            <l n="11.658">Sic ait; ac torto pendens in verbera flagro </l>
             
            <l n="11.659">Argutum insonuit. simul audivere flagellum, </l>
             
            <l n="11.660">Incaluere animis acres, currumque sonantem. 660 </l>
             
            <l n="11.661">Alipedes cursu volucri per Troas, Achivum </l>
             
            <l n="11.662">Per cunctos rapuere, virum per strata jacentum </l>
             
            <l n="11.663">Corpora, per clypeos. infra madet axis, et omnem </l>
             
            <l n="11.664">Perfudit sanguis currum; geminique rotarum </l>
             
            <l n="11.665">Orbes, cornipedum et pulsu gravis ungula rorem </l>
             
            <l n="11.666">Purpureum late spargit. cupit ille subire</l>
             
            <pb n="Homer-v-537"/>
            <l n="11.667">Adversam Grajorum aciem ac perfringere, jamque</l>
             
            <l n="11.668">Se dedit in medios atrox, trepidisque tumultum</l>
             
            <l n="11.669">Intulit, arma ruens contra obvia: saevus et usque,</l>
             
            <l n="11.670">Ordinibus passim disjectis, ense corusco, <note type="numvers">670</note>
            </l>
             
            <l n="11.671">Fulmineaque hasta, saxisque molaribus instans.</l>
             
            <l n="11.672">Nec tamen Ajacem est ausus tentare; sed unum</l>
             
            <l n="11.673">Vitabat, metuens vimque ac immania membra. </l>
             
            <l n="11.674">At pater Ajaci altitonans in corda timorem</l>
             
            <l n="11.675">Incussit. stetit attonitus; timidusque pericli</l>
             
            <l n="11.676">Rejicit in tergum clypei septemplicis orbem;</l>
             
            <l n="11.677">Intremuitque artus, pugnaque excedere coepit,</l>
             
            <l n="11.678">Ille ferae similis vertens huc lumina et illuc</l>
             
            <l n="11.679">Se circa, dubiusque ferens vestigia retro</l>
             
            <l n="11.680">Improperata; hosti, conversa fronte, resistens <note type="numvers">680</note>
            </l>
             
            <l n="11.681">Interdum. fulvum a stabulis ceu densa leonem</l>
             
            <l n="11.682">Turba canum, atque virūm certat prohibere; boum nec</l>
             
            <l n="11.683">Impleri cupidum pingui sinit, usque sub alta</l>
             
            <l n="11.684">Nocte vigil; diro praedae succensus amore</l>
             
            <l n="11.685">Ille ruit contra; quidquam nec proficit; auras</l>
             
            <l n="11.686">Certa secant, validis nam tela in torta lacertis,</l>
             
            <l n="11.687">Atque faces missae terrent, sistuntque: recedit</l>
             
            <l n="11.688">Moestus mane, gradu et lento sua lustra revisit:</l>
             
            <l n="11.689">Sic Troum e turba, moerenti pectore, lentus</l>
             
            <l n="11.690">Digreditur, classemque Ajax, et curva capessit <note type="numvers">690</note>
            </l>
             
            <l n="11.691">Litora; et Argivis timet Hectoris arma carinis.</l>
             
            <l n="11.692">Ac veluti, pueris nequidquam obstantibus, arvum</l>
             
            <l n="11.693">Ingressus tarda quadrupes de gente rudentum,</l>
             
            <l n="11.694">Multi cui fracti sunt duro in tergore fustes,</l>
             
            <l n="11.695">Calluit et plagis dorsum; depascitur altam</l>
             
            <l n="11.696">Dentibus attondens segetem: circum undique molles</l>
             
            <l n="11.697">Pascentem pulsant pueri, malefirmaque jactant</l>
             
            <l n="11.698">Brachia nequidquam vi nulla; vixque morantem</l>
             
            <pb n="v-560"/>
            <l n="11.699">Expellunt, postquam se pastu implevit opimo:</l>
             
            <l n="11.700"> Sic Telamoniaden Troës, sociique premebant <note type="numvers">700</note>
            </l>
             
            <l n="11.701"> Ingentem: ille autem adversa nunc fronte resistens</l>
             
            <l n="11.702"> Pugnabatque acer, sistebatque agmina; tardae</l>
             
            <l n="11.703"> Versa fugae nunc terga dabat: cunctisque morando</l>
             
            <l n="11.704"> Obstitit, ad curvas ne possent ire carinas.</l>
             
            <l n="11.705"> Ille quidem medius Troumque et pubis Achaeae</l>
             
            <l n="11.706"> Dira fremens stabat; validis contorta volabant</l>
             
            <l n="11.707"> Tela virūm e manibus: pars vasto fixa tremebant</l>
             
            <l n="11.708"> In clypeo, pars magna, solo delata prius quam</l>
             
            <l n="11.709"> Fulgenti quirent ferro contingere corpus, </l>
             
            <l n="11.710">Horrebant spatio in medio, tepidumque cruorem <note type="numvers">710</note>
            </l>
             
            <l n="11.711"> Optabant, fraudata ictu, defixaque terrae. </l>
             
            <l n="11.712">Hunc ubi conjectis Euaemonis inclyta proles,</l>
             
            <l n="11.713">Eurypylus, telis vidit pressum undique, propter</l>
             
            <l n="11.714">Adstitit, atque hastam ferro vibrante coruscam</l>
             
            <l n="11.715">Torsit, Phasiaden figens Apisaona regem.</l>
             
            <l n="11.716">Quippe gravis subter praecordia transiit ictum</l>
             
            <l n="11.717">Hasta jecur, stravitque virum, et membra omnia solvit.</l>
             
            <l n="11.718">Eurypylus celer adsiliit, rapiensque trahebat</l>
             
            <l n="11.719">Arma humeris. humeris Apisaonis arma trahentem</l>
             
            <l n="11.720">Conspexit pulcher longe Paris, et citus arcum <note type="numvers">720</note>
            </l>
             
            <l n="11.721">Direxit contra sinuans, dextroque sagittam</l>
             
            <l n="11.722">Letalem immisit femori. diffractaque arundo est,</l>
             
            <l n="11.723">Et femur indoluit fixum alto vulnere: vitans</l>
             
            <l n="11.724">At mortem Eurypylus sociūmque recedit in agmen,</l>
             
            <l n="11.725">Atque, alta Danaos inclamans voce, profatur: </l>
             
            <l n="11.726">O socii, o Grajae gentis regesque, ducesque, </l>
             
            <l n="11.727">State hostem contra, mortemque arcete cruentam </l>
             
            <l n="11.728">Ajaci; quem tela premunt, quem ferrea grando </l>
             
            <l n="11.729">Obruit: horrisonae vivus discrimina pugnae </l>
             
            <l n="11.730">Nec, reor, effugiet. versis at frontibus omnes <note type="numvers">730</note>
            </l>
             
            <pb n="v-590"/>
            <l n="11.731">Ajacem circa magnum consistite; magno</l>
             
            <l n="11.732">Cuncti alacres Telamoniadae prohibete periclum.</l>
             
            <l n="11.733">Saucius haec, Danaūm succendens pectora, clamat</l>
             
            <l n="11.734">Eurypylus. versi consistunt agmine denso;</l>
             
            <l n="11.735">Seque viro agglomerant, humerisque micantia scuta</l>
             
            <l n="11.736">Inclinant, hastasque aerata cuspide torvi</l>
             
            <l n="11.737">Arrexere. Ajax venit queis obvius, hosti</l>
             
            <l n="11.738">Et stetit adversus, sociūm stipante caterva.</l>
             
            <l n="11.739">Sic latis illic pugnae certamina campis</l>
             
            <l n="11.740">Ardebant, quales volvunt incendia flammae. <note type="numvers">740</note>
            </l>
             
            <l n="11.741">Parte alia patriis linquebat praelia Nestor </l>
             
            <l n="11.742">Vectus equis; madidae largo sudore vehebant </l>
             
            <l n="11.743">Quae simul ad litus curvasque Machaona puppes. </l>
             
            <l n="11.744">Hunc pernix longe conspectum agnovit Achilles, </l>
             
            <l n="11.745">(Stabat enim celsa in puppi, Danaūmque laborem </l>
             
            <l n="11.746">Spectabat, miseramque fugam) tum protinus ad se </l>
             
            <l n="11.747">Voce vocat carum e navi Patroclon. amicam </l>
             
            <l n="11.748">Agnovit vocem, citus ac tentoria linquens </l>
             
            <l n="11.749">Patroclus prodit Marti par. hoc fuit olli </l>
             
            <l n="11.750">Principium cladis fatale, ac mortis origo. <note type="numvers">750</note>
            </l>
             
            <l n="11.751">Peliden prior his affatur clara Menoetī</l>
             
            <l n="11.752">Progenies: Tibi me quid opus Pelida? vocatum </l>
             
            <l n="11.753">Quid facere, aut quonam ire jubes? Cui fortis Achilles:</l>
             
            <l n="11.754">Die Menoetiada, ante omnes mihi care sodales, </l>
             
            <l n="11.755">Nunc Danai, reor, haec venient ad septa, meisque </l>
             
            <l n="11.756">Suppliciter genibus se affundent. queis grave tristis </l>
             
            <l n="11.757">Aerumnae incubuit nec jam tolerabile pondus. </l>
             
            <l n="11.758">Sed celer i tu, care Jovi Patrocle, rogato </l>
             
            <l n="11.759">Nestora; quis, curru impositum quem praelia secum </l>
             
            <l n="11.760">Extra fert? mihi, dum contemplor terga, Machaon <note type="numvers">760</note>
            </l>
             
            <l n="11.761">Esse Asclepiades est visus: cernere frontem </l>
             
            <l n="11.762">Haud licuit, celeres cum transcurrere jugales.</l>
             
            <pb n="v-614"/>
            <l n="11.763">Talia Pelides. Patroclus jussa capessit,</l>
             
            <l n="11.764">Itque rates praeter celeri ac tentoria cursu. </l>
             
            <l n="11.765">Illi ut Nelidae venere ad septa, relicto,</l>
             
            <l n="11.766">Ad terram Nestor, curru, pariterque Machaon</l>
             
            <l n="11.767">Descendunt: ast Eurymedon auriga frementes;</l>
             
            <l n="11.768">Curru abjungit equas. maris heic in litore paullum</l>
             
            <l n="11.769">Constiterunt, tunicas multo et sudore madentes</l>
             
            <l n="11.770">Laxarunt, Zephyri perflandas lenibus auris. <note type="numvers">770</note>
            </l>
             
            <l n="11.771">Dehinc geminis, celsa ingressi tentoria, sellis</l>
             
            <l n="11.772">Consedere, illis potum formosa Hecamede,</l>
             
            <l n="11.773">Rite manu rerum commiscens multa, parabat</l>
             
            <l n="11.774">Hanc senior, Tenedi cum moenia vertit Achilles,</l>
             
            <l n="11.775">Magnanimi natam Arsinoi, memorabile donum,</l>
             
            <l n="11.776">Ceperat; exsortem Nelidae coetus Achivūm</l>
             
            <l n="11.777">Quam dederat, Grajos inter quod primus haberi</l>
             
            <l n="11.778">Consilio meruit sapiente bonoque. nitentem</l>
             
            <l n="11.779">Haec illis mensam apposuit tunc sedula, nixam</l>
             
            <l n="11.780">Cyaneis subter pedibus; mensaeque superne <note type="numvers">780</note>
            </l>
             
            <l n="11.781">Aeratam imposuit lancem, potantibus aptum</l>
             
            <l n="11.782">Quae caepe, ac mellis flaventia dona gerebat.</l>
             
            <l n="11.783">Tum niveam juxta haec Cererem; pateramque, suorum</l>
             
            <l n="11.784">Gestamen proavūm, patria quam Nestor ab aede</l>
             
            <l n="11.785">Attulerat, claram bullis radiantibus auro.</l>
             
            <l n="11.786">Quatuor huic aures exstant, ad quanque columbae</l>
             
            <l n="11.787">Hinc atque hinc geminae ex auro fulgente locantur.</l>
             
            <l n="11.788">At duo sunt fundi subter. quae plena Lyaeo</l>
             
            <l n="11.789">Cum staret gravis, haud ullo molimine tolli</l>
             
            <l n="11.790">Cuiquam longaevo poterat. tollebat at unus <note type="numvers">790</note>
            </l>
             
            <l n="11.791">Ille tamen, nulloque ferebat ad ora labore.</l>
             
            <l n="11.792">Heic mulier tum dia illis Pramneïa vina</l>
             
            <l n="11.793">Miscuit, et pressi laetis derasit ab orbe</l>
             
            <l n="11.794">Pauxillum solido, super et candente farina </l>
             
            <pb n="v-640"/>
            <l n="11.795">Inspersit; jussitque bibi jam rite paratum.</l>
             
            <l n="11.796">Illi ubi proluerunt arentia labra, sitique</l>
             
            <l n="11.797">Jam posuere modum, alterno sermone fruuntur.</l>
             
            <l n="11.798">Ecce autem in foribus Patroclus constitit. illum </l>
             
            <l n="11.799">Ut vidit senior, miratus sede nitenti</l>
             
            <l n="11.800">Exsiluit, prensumque manu in tentoria duxit, <note type="numvers">800</note>
            </l>
             
            <l n="11.801">Et, blando affatus vulturi considere jussit.</l>
             
            <l n="11.802">Abnuit, ac celeri haec festinus voce profatur. </l>
             
            <l n="11.803">Nil opus ut sedeam; mihi nec mora libera, parce</l>
             
            <l n="11.804">Hortari, venerande senex. multumque verendus,</l>
             
            <l n="11.805">Et laedi est facilis, qui me vir misit, et unum</l>
             
            <l n="11.806">Scitari hoc jussit: quis saucius ille, vehebas</l>
             
            <l n="11.807">Quem curru? at novi, videoque Machaona regem.</l>
             
            <l n="11.808">Nuncius ergo ibo celer hoc dicturus Achilli.</l>
             
            <l n="11.809">Nanque, senex, scis ipse, animi quam saevus et asper</l>
             
            <l n="11.810">Ille sit, et culpae expertem culpare paratus. <note type="numvers">810</note>
            </l>
             
            <l n="11.811">Talia Patroclus. Nestor cui talibus infit: </l>
             
            <l n="11.812">Nam cur nunc Danaūm, passi qui vulnera, magnum </l>
             
            <l n="11.813">Peliden miseret? necdum scit quanta per omnes </l>
             
            <l n="11.814">Tempestas ivit; quanto castra omnia luctu </l>
             
            <l n="11.815">Miscentur. curvas ad naves lumina Grajūm </l>
             
            <l n="11.816">Prima jacent, hastisve icti, volucrive sagitta. </l>
             
            <l n="11.817">Arcu vulnus habet Diomedes inclytus armis; </l>
             
            <l n="11.818">Hasta Ithacum fixit, fixitque Agamemnona dium; </l>
             
            <l n="11.819">Eurypylo dextrum subiens femur hausit arundo; </l>
             
            <l n="11.820">Hunc ego nunc pugnae subduxi, pulsa sonante <note type="numvers">820</note>
            </l>
             
            <l n="11.821">Quem nervo cuspis laesit. nec dius Achilles, </l>
             
            <l n="11.822">Ille bonus bello ut nemo, curatve, doletve </l>
             
            <l n="11.823">Rem Danaūm lapsam? nec adhuc miserescere saevus </l>
             
            <l n="11.824">Incipit? an flammam exspectat dum puppibus Hector </l>
             
            <l n="11.825">Inferat, Argivis frustra et pugnantibus, igni </l>
             
            <l n="11.826">Cuncta cremet; Grajosque extremum ad litus adactos</l>
             
            <pb n="v-666"/>
            <l n="11.827">Caedat acervatim ferro? Non est mihi nanque,</l>
             
            <l n="11.828">Olim agili fuerat quae vis in corpore. talis</l>
             
            <l n="11.829">O si nunc essem, primaevo in flore juventae</l>
             
            <l n="11.830">Qualis eram, Eleos inter, Pyliosque coortum est <note type="numvers">830</note>
            </l>
             
            <l n="11.831">Certamen, raptis, qua tempestate, juvencis</l>
             
            <l n="11.832">Leto ego Hiperochiden cum scilicet Itymonea,</l>
             
            <l n="11.833">Qui sedem in diti sibi fixerat Elide, stravi,</l>
             
            <l n="11.834">Pignoribus captis, et praeda laetus abacta.</l>
             
            <l n="11.835">Ille quidem, armentis Pylias avertere turmas</l>
             
            <l n="11.836">Dum cupit, ac primos inter dum pugnat, acuto</l>
             
            <l n="11.837">Dextra virum haec telo Stygias demisit ad umbras.</l>
             
            <l n="11.838">Qui postquam jacuit, tremefactaque fugit agrestum</l>
             
            <l n="11.839">Dura manus, secum quos duxerat ille, virorum;</l>
             
            <l n="11.840">Egimus ingentem nos praedam ex omnibus agris, <note type="numvers">840</note>
            </l>
             
            <l n="11.841">Quinquaginta boum procera armenta, gregesque</l>
             
            <l n="11.842">Caprarum totidem, totidemque oviumque, suumque</l>
             
            <l n="11.843">Et decies quindena rubentum corpora equarum;</l>
             
            <l n="11.844">Nec paucis suberant generoso e semine pulli.</l>
             
            <l n="11.845">Haec nos cuncta Pylum, Neleus ubi regna tenebat,</l>
             
            <l n="11.846">Compulimus nocturni: animo est laetatus at ille,</l>
             
            <l n="11.847">Quod juveni obtigerat, tum primum ad bella profecto</l>
             
            <l n="11.848">Tam diti praeda magna cum laude potiri.</l>
             
            <l n="11.849">Ac primo veniens Aurora ut fulsit ab ortu,</l>
             
            <l n="11.850">Praecones magna clamantes voce vocabant, <note type="numvers">850</note>
            </l>
             
            <l n="11.851">Elide queis aliquid quisquam deberet in ampla;</l>
             
            <l n="11.852">Et Pylii tota proceres ex urbe coacti</l>
             
            <l n="11.853">Rite suas praedam in partes tribuere (superbi</l>
             
            <l n="11.854">Rapta etenim multis debebant plurima Epei,</l>
             
            <l n="11.855">Ex quo fracta malis fuerat Pylus, ac data pessum.</l>
             
            <l n="11.856">Quippe olim veniens armis afflixerat urbem </l>
             
            <l n="11.857">Alcides, floremque virūm prostraverat omnem.</l>
             
            <l n="11.858">Bisseni fuimus Nelidae fortibus armis</l>
             
            <pb n="v-691"/>
            <l n="11.859">Egregii, solus restabam: cetera fratrum</l>
             
            <l n="11.860">Turba omnis leto crudeli strata jacebat. <note type="numvers">860</note>
            </l>
             
            <l n="11.861">Nos igitur, tumidique animi, bellique potentes,</l>
             
            <l n="11.862">Spernebant, nunquam et cessabant laedere Epei.)</l>
             
            <l n="11.863">Tum senior Neleus numero sibi legit ab omni</l>
             
            <l n="11.864">Atque boum, atque ovium tercentum corpora, multam</l>
             
            <l n="11.865">Pastorum et turbam. magna illi debita nanque</l>
             
            <l n="11.866">Res erat, alipedes quatuor certamine in omni</l>
             
            <l n="11.867">Adsueti palmis, currusque, ad praemia missi,</l>
             
            <l n="11.868">Eximium ut tripodem cursu pernice referrent.</l>
             
            <l n="11.869">Hos sibi rex illic Augeas ceperat, omne</l>
             
            <l n="11.870">Contra fas retinens: aurigam at multa dolentem <note type="numvers">870</note>
            </l>
             
            <l n="11.871">Dimisit, probrisque minax oneravit acerbis.</l>
             
            <l n="11.872">Haec propter maledicta senex malefactaque , toti</l>
             
            <l n="11.873">Iratus genti, sibi multa exemit; in omnes</l>
             
            <l n="11.874">Cetera dehinc jussit tribui, pars ut sua cuique</l>
             
            <l n="11.875">Expleret magno acceptam cum foenore noxam.</l>
             
            <l n="11.876">Talia dum laeti curamus in urbe, juvencos</l>
             
            <l n="11.877">Et pingues vulgo festas mactamus ad aras,</l>
             
            <l n="11.878">Continuo, tres post soles, venere parati</l>
             
            <l n="11.879">Bello, multa virūm pubes, multusque frementum</l>
             
            <l n="11.880">Cornipedum numerus, geminique Moliones arma <note type="numvers">880</note>
            </l>
             
            <l n="11.881">Induerant pariter, pueri ambo, corpora nondum</l>
             
            <l n="11.882">Firmi, nec vario docti contendere Marte.</l>
             
            <l n="11.883">Est quaedam Alphei ripam super edita in alto</l>
             
            <l n="11.884">Colle, Pyli extremis in finibus, urbs Thryoëssa.</l>
             
            <l n="11.885">Hanc tristi primam optabant evertere bello.</l>
             
            <l n="11.886">Necdum etiam campos transgressi moenibus altis</l>
             
            <l n="11.887">Admorant aciem; caelo est delapsa Minerva;</l>
             
            <l n="11.888">Atque, Pyli mediam cursans nocturna per urbem,</l>
             
            <l n="11.889">Armari jussit pubem; cunctique ruebant,</l>
             
            <l n="11.890">Sponte sua cupidi, saevae in certamina pugnae, <note type="numvers">890</note>
            </l>
             
            <pb n="v-716"/>
            <l n="11.891">Me tamen armari Neleus haud sivit, equosque</l>
             
            <l n="11.892"> Abscondit; nec enim varii satis esse peritum</l>
             
            <l n="11.893"> Martis adhuc aevi pubentem flore, putabat.</l>
             
            <l n="11.894"> Non minus at currus inter spectabilis ibam</l>
             
            <l n="11.895"> Ipse pedes; ducebat enim sic Pallas in arma.</l>
             
            <l n="11.896"> Est flumen, dicunt Minyeum nomine, quod se</l>
             
            <l n="11.897"> Arenen juxta aequoreas devolvit in undas.</l>
             
            <l n="11.898"> Heic equites Pylii, pubes delecta, rubentem</l>
             
            <l n="11.899"> Mansimus Auroram, peditumque affluxit eodem</l>
             
            <l n="11.900"> Post nos densa manus. tum, bello instructa juventus, <note type="numvers">900</note>
            </l>
             
            <l n="11.901"> Cuncti una, Alphei, medio jam Sole, fluenta</l>
             
            <l n="11.902"> Venimus. utque Jovi primum de more litatum est,</l>
             
            <l n="11.903"> Alpheo taurum, taurum mactamus opimum</l>
             
            <l n="11.904"> Neptuno, indomitamque bovem, sua sacra Minervae,</l>
             
            <l n="11.905"> Instruimusque dapes turmatim; strataque, in armis</l>
             
            <l n="11.906"> Quisque suis, dedimus jucundo membra sopori</l>
             
            <l n="11.907"> Propter aquam. Haud longe Thryoëssae ad moenia Epei</l>
             
            <l n="11.908"> Constiterant, urbemque armis vastare parabant.</l>
             
            <l n="11.909"> Ante sed inferrent quam se urbi, triste coortum est</l>
             
            <l n="11.910"> Martis opus duri miseris. nam, luce rigavit <note type="numvers">910</note>
            </l>
             
            <l n="11.911"> Terram ubi Sol clara exoriens, nos, rite precati</l>
             
            <l n="11.912"> Caelicolum regem, bellatricemque Minervam, </l>
             
            <l n="11.913">Congredimur. primo tunc pugnae primus in orsu </l>
             
            <l n="11.914">Fortem ego, cornipedes capiens currumque, peremi </l>
             
            <l n="11.915">Mulion, egregium bello sibi legerat ipse </l>
             
            <l n="11.916">Quem generum Augeas; thalamo cui junxerat ultro, </l>
             
            <l n="11.917">Natarum primam formaque aevoque, Agameden </l>
             
            <l n="11.918">Doctam cuncta, effert late quae pharmaca tellus. </l>
             
            <l n="11.919">Hunc fixi contra venientem cuspide primus </l>
             
            <l n="11.920">Aerata. jacuit, vasto ingens corpore, in atro <note type="numvers">920</note>
            </l>
             
            <l n="11.921">Pulvere: laetus ego vacuos celeri pede currus </l>
             
            <l n="11.922">Insilui, primisque antistans praelia obibam </l>
             
            <pb n="Homer-v-743"/>
            <l n="11.923">Ordinibus. trepida capti formidine Epei</l>
             
            <l n="11.924">Diffugere, solo postquam videre jacentem,</l>
             
            <l n="11.925">Qui, bello ante alios longe fortissimus omnes,</l>
             
            <l n="11.926">Dux turmas equitum bellantes primus agebat.</l>
             
            <l n="11.927">Ast ego nigranti similis per bella procellae</l>
             
            <l n="11.928">Usque ruens, cepi currus fulvo aere nitentes</l>
             
            <l n="11.929">Quinquaginta, mea confossi et corpus ab hasta</l>
             
            <l n="11.930">Quoque duo e curru terram petiere minaci <note type="numvers">930</note>
            </l>
             
            <l n="11.931">Ore viri. quin morte Molionas Actore cretos</l>
             
            <l n="11.932">Strassem etiam, pueros deus ipse tridentifer ambos</l>
             
            <l n="11.933">Ni subito involvens nebula rapuisset opaca.</l>
             
            <l n="11.934">Tunc laudem Pyliis divūm rex ac decus ingens</l>
             
            <l n="11.935">Annuit. hostem etenim fusum per plana secuti</l>
             
            <l n="11.936">Arva sumus, caedi instantes, atque arma legentes </l>
             
            <l n="11.937">Buprasium donec celeres ad pingue jugales</l>
             
            <l n="11.938">Egimus, Oleniamque ad rupem, et Alesion, illuc,</l>
             
            <l n="11.939">Est ubi (sic vocitant) Collis; nos unde Minerva</l>
             
            <l n="11.940">Ire domum reduces jussit; postremus ubi hasta <note type="numvers">940</note>
            </l>
             
            <l n="11.941">Vir mihi confossus cecidit. tum laeta juventus</l>
             
            <l n="11.942">Vertit equos digressa Pylum; gratusque canebat</l>
             
            <l n="11.943">Quisque Jovem e divis, mortali e gente virorum</l>
             
            <l n="11.944">Nestora. Talis eram bellantum in pube: suorum</l>
             
            <l n="11.945">Immemor at soli sibi tantum est fortis Achilles.</l>
             
            <l n="11.946">Sed tamen ipse etiam flebit, reor, omnis Achivūm</l>
             
            <l n="11.947">Dardanio fuerit pubes cum perdita ferro.</l>
             
            <l n="11.948">o bone, nunc patris subeant tibi verba Menoetī,</l>
             
            <l n="11.949">Quaeque dedit praecepta senex, mittebat Atridae</l>
             
            <l n="11.950">Auxilio cum te patriis e finibus; ipse <note type="numvers">950</note>
            </l>
             
            <l n="11.951">Auribus his quae cuncta, et mecum audivit Ulysses.</l>
             
            <l n="11.952">Quippe ambo Pelei pulchras advenimus aedes,</l>
             
            <l n="11.953">Cogimus Argolicas dum pubem ad bella per urbes.</l>
             
            <l n="11.954">Illic tum nobis herosque Menoetius, et tu,</l>
             
            <pb n="v-771"/>
            <l n="11.955">Parque deūm pueris puer est inventus Achilles.</l>
             
            <l n="11.956">Quippe Jovi media Peleus adolebat in aula</l>
             
            <l n="11.957">Pingue femur tauri ingentis, pateramque tenebat</l>
             
            <l n="11.958">Auratam vinum fundens ardentia supra</l>
             
            <l n="11.959">Exta: dapes at vos memini curare. morati</l>
             
            <l n="11.960">Nos paullum ante fores stetimus: miratus Achilles <note type="numvers">960</note>
            </l>
             
            <l n="11.961">Exsiluitque, manuque apprensos duxit in alta</l>
             
            <l n="11.962">Limina, et ingressos blandus considere jussit</l>
             
            <l n="11.963">Apposuitque epulas large bonus hospes amicis</l>
             
            <l n="11.964">Hospitibus. functi dapibus, dulcique Lyaeo</l>
             
            <l n="11.965">Ut sumus, orsus ego sermonem, hortabar utrumque</l>
             
            <l n="11.966">Nos ad bella sequi. vobis at Martis amore</l>
             
            <l n="11.967">Ocyus arserunt miro juvenilia corda.</l>
             
            <l n="11.968">Tum cupidis ambo mandata dedere parentes.</l>
             
            <l n="11.969">Ac senior primum Peleus praecepit Achilli,</l>
             
            <l n="11.970">Semper ut in Grajūm numero foret optimus omni. <note type="numvers">970</note>
            </l>
             
            <l n="11.971">Actorides at plura Menoetius haec tibi dixit:</l>
             
            <l n="11.972">Nate, patrum claro est te sanguine major Achilles,</l>
             
            <l n="11.973">Viribus et validis; tu natu major at illo es.</l>
             
            <l n="11.974">Ergo comes quod opus juveni praescribe, monere</l>
             
            <l n="11.975">Nec parce: ille tibi parebit vera monenti</l>
             
            <l n="11.976">Haec mandata dedit senior, quae jam tibi mente</l>
             
            <l n="11.977">Oblita fluxere. sed, o bone, dicito Achilli</l>
             
            <l n="11.978">Haec eadem vel nunc. forsan meliora sequetur;</l>
             
            <l n="11.979">Atque, deus tua dicta aliquis si forte secundet,</l>
             
            <l n="11.980">Immanem vinces animum, durumque rigorem <note type="numvers">980</note>
            </l>
             
            <l n="11.981">Inflectes monitis: socio vis magna monenti est.</l>
             
            <l n="11.982">Quod si forte aliquod devitat conscius omen,</l>
             
            <l n="11.983">Ab Jove si retulit quidquam dea mater acerbi;</l>
             
            <l n="11.984">Te saltem, ipse manens, mittat, tecumque suorum</l>
             
            <l n="11.985">Agmina Myrmidonum, tam nigro in turbine belli</l>
             
            <l n="11.986">Siquam forte queas Danais affundere lucem.</l>
             
            <pb n="v-797"/>
            <l n="11.987">Arma tibi sua det tantisper ferre; reversum</l>
             
            <l n="11.988">Trojugenae si forte putent in praelia Achillem,</l>
             
            <l n="11.989">Decepti armorum facie; pugnaque timentes</l>
             
            <l n="11.990">Abstineant paullum, pubes dum Martia Grajūm <note type="numvers">990</note>
            </l>
             
            <l n="11.991">Pressa malo, revocetque animos, longique laboris</l>
             
            <l n="11.992">Vel parvam capiat requiem, vel parva laborum</l>
             
            <l n="11.993">Dulcis enim requies bellanti. prona levisque</l>
             
            <l n="11.994">Res fuerit vobis, integro robore, Troas</l>
             
            <l n="11.995">Pellere defessos, ratibusque avertere ad urbem.</l>
             
            <l n="11.996">Sic ait, incenditque viro praecordia dictis. </l>
             
            <l n="11.997">Ergo alacer praeter naves tentoria cursu </l>
             
            <l n="11.998">Fertur ad Aeacidae celeri. sed, venit Ulyssis </l>
             
            <l n="11.999">Ut propter puppes; ubi Grajis jusque, forumque, </l>
             
            <l n="11.1000">Atque deūm puro constructa altaria saxo; <note type="numvers">1000</note>
            </l>
             
            <l n="11.1001">Illic Eurypylus, proles Euaemonis alti </l>
             
            <l n="11.1002">Clara, improviso miranti occurrit, acuto </l>
             
            <l n="11.1003">Ille femur fixus telo, et vestigia claudus </l>
             
            <l n="11.1004">Tarda trahens; largusque humeris et vertice sudor </l>
             
            <l n="11.1005">Manabat; saevoque niger de vulnere sanguis </l>
             
            <l n="11.1006">Exsiliens ibat; sed mens immota manebat, </l>
             
            <l n="11.1007">Nec dejecta malo. Quem cernens flevit, et alto </l>
             
            <l n="11.1008">Verba Menoetiades gemitu haec de pectore fudit:</l>
             
            <l n="11.1009">O miseri Danaūm regesque ducesque! futuri </l>
             
            <l n="11.1010">Estis ut heic, longe a patria carisque propinquis, <note type="numvers">1010</note>
            </l>
             
            <l n="11.1011">Esca feris canibus Trojano in litore! at, heros </l>
             
            <l n="11.1012">Eurypyle, immanem, dic, sistent Hectora Graji? </l>
             
            <l n="11.1013">Illius an saeva domiti sternentur ab hasta?</l>
             
            <l n="11.1014">Eurypylus contra: Nullum, Patrocle relictum est </l>
             
            <l n="11.1015">Perfugium Grajis; dura qui morte peribunt </l>
             
            <l n="11.1016">Navibus in mediis. nam, quorum plurima virtus, </l>
             
            <l n="11.1017">Visque, jacent cuncti ad naves, pars cuspide caeca </l>
             
            <l n="11.1018">Eminus, aerata pars vero cominus hasta</l>
             
            <pb n="v-825"/>
            <l n="11.1019">A Teucris confossa. quibus magis et magis usque</l>
             
            <l n="11.1020">Membra vigent, animosque ciet Mavortius ardor. <note type="numvers">1020</note>
            </l>
             
            <l n="11.1021">Verum age, et hanc animam serva. tentoria ad alta</l>
             
            <l n="11.1022">Duc aegrum; femorique haerentem excide sagittam,</l>
             
            <l n="11.1023">Ac tepidos adhibe latices, nigrumque cruorem</l>
             
            <l n="11.1024">Elue: sparge super dehinc lenia pharmaca, sistat</l>
             
            <l n="11.1025">Queis dolor, ipse tuus tibi quae monstravit Achilles,</l>
             
            <l n="11.1026">Ut perhibent, docuit quem, Chiron, optimus ille</l>
             
            <l n="11.1027">Inter centauros, et servantissimus aequi,</l>
             
            <l n="11.1028">Qui duo sunt medici, Podalirius, atque Machaon,</l>
             
            <l n="11.1029">Saucius horum alter jacet ipse, optatque medentem,</l>
             
            <l n="11.1030">Ut reor, eximium; duro sub Marte laborem <note type="numvers">1030</note>
            </l>
             
            <l n="11.1031">Alter in Iliaco fert miscens praelia campo, </l>
             
            <l n="11.1032">Talibus oranti Patroclus talia reddit:</l>
             
            <l n="11.1033">Aequa rogas: anceps at distrahor. en quid agemus,</l>
             
            <l n="11.1034">Eurypyle armipotens? quae mandat Nestor, Achivūm</l>
             
            <l n="11.1035">Custos, dicta fero Pelidae. nec tamen, etsi</l>
             
            <l n="11.1036">Festinem, deero tibi tali in tempore, amice. </l>
             
            <l n="11.1037">Dixit, et amplexus regem in tentoria duxit.</l>
             
            <l n="11.1038">Cui famulus viso taurorum mollia terga</l>
             
            <l n="11.1039">Substravit: supra porrecto excidit acutum</l>
             
            <l n="11.1040">Patroclus cultro telum, tepidaque cruorem <note type="numvers">1040</note>
            </l>
             
            <l n="11.1041">Lavit aqua, et manibus radicem trivit amaram,</l>
             
            <l n="11.1042">Inspersitque: omnes olli quae inspersa dolores</l>
             
            <l n="11.1043">Sedavit, sicco stetit ater vulnere sanguis. </l>
             
         </div>
         <div type="poesis-liber" met="hexameter" n="12">
            <head>HOMERI ILIADOS LIBER DUODECIMUS</head>
            <l n="12.1">Sic Danaūm in castris proles invicta Menoetī</l>
             
            <l n="12.2">Eurypylo vulnus curabat. Troïa pubes,</l>
             
            <l n="12.3">Atque Argiva gravi interea certamine durum</l>
             
            <l n="12.4">Martem exercebant conferti; fossaque, et altus</l>
             
            <l n="12.5">Nequidquam obstabat murus, quem Graja tuendis</l>
             
            <l n="12.6">Navibus ingentem fuerat molita juventus;</l>
             
            <l n="12.7">Centum nec tauros mactaverat auspicibus dīs,</l>
             
            <l n="12.8">Inclusas intus naves, gazamque coactam</l>
             
            <l n="12.9">Undique ut ille diu servaret. numine structa</l>
             
            <l n="12.10">Moles magna deūm non aequo, tempore parvo <note type="numvers">10</note>
            </l>
             
            <l n="12.11">Mansit, dum vixitque Hector, vitavit et arma</l>
             
            <l n="12.12">Iratus Danais Pelides, et stetit alta</l>
             
            <l n="12.13">Urbs Priami, nondum Grajorum subruta ferro.</l>
             
            <l n="12.14">At, postquam Troum quisquis praestabat in armis</l>
             
            <l n="12.15">Absumptus leto est, Grajūm et pars triste subivit</l>
             
            <l n="12.16">Fatum, pars tota sospes de gente relicta est,</l>
             
            <l n="12.17">Ac decimo urbs tandem Priameïa concidit anno,</l>
             
            <l n="12.18">Et Danai patrios petierunt classe Penates;</l>
             
            <l n="12.19">Consilium cepere una rector maris alti</l>
             
            <l n="12.20">Neptunus, Phoebusque, omnem de sedibus imis <note type="numvers">20</note>
            </l>
             
            <l n="12.21">Eruere extemplo murum, rapidamque frementum</l>
             
            <l n="12.22">Subjectam in molem subito vim mittere aquarum,</l>
             
            <l n="12.23">In mare silvosa quotquot volvuntur ab Ida;</l>
             
            <l n="12.24">Rhesumque, Heptaporumque, Caresumque, Rhodiumque</l>
             
            <l n="12.25">Aesepumque, et Granicum, diumque Scamandrum,</l>
             
            <l n="12.26">Et clarum Simoënta; ubi scuta ingentia, multae </l>
             
            <pb n="v-22"/>
            <l n="12.27">Et galeae, atque virūm jacuit sub gurgite pubes</l>
             
            <l n="12.28">Inclyta semideūm. spumantia Phoebus Apollo</l>
             
            <l n="12.29">Horum cuncta simul convertitque ora, novenos</l>
             
            <l n="12.30">Perque dies muro laxis immisit habenis. <note type="numvers">30</note>
            </l>
             
            <l n="12.31">Interea caelo mittebat Jupiter imbrem</l>
             
            <l n="12.32">Perpetuum, eluvie magna demersa periret</l>
             
            <l n="12.33">Ocyus ut moles; sublatumque ipse tridentem</l>
             
            <l n="12.34">Neptunus dextra gestans ducebat aquosum</l>
             
            <l n="12.35">Agmen, cuncta solo et vellens disjecit in undas.</l>
             
            <l n="12.36">Fundamenta, labor quae Grajūm jecerat ingens,</l>
             
            <l n="12.37">Stipitibusque altis, saxoque exstructa molari;</l>
             
            <l n="12.38">Omnia et aequavit late ad rapidum Hellespontum.</l>
             
            <l n="12.39">Inde, ubi disjecti nusquam vestigia muri</l>
             
            <l n="12.40">Restabant, multa litus complevit arena, <note type="numvers">40</note>
            </l>
             
            <l n="12.41">Dimisitque amnes, rursum se ut conderet alveo</l>
             
            <l n="12.42">Quisque suo, puras ubi suerat volvere lymphas.</l>
             
            <l n="12.43">Sic murum Neptunus erat Phoebusque daturus</l>
             
            <l n="12.44">Exitio, tum circa ingens clamorque virorum</l>
             
            <l n="12.45">Pugnaque fervebat; celsa et tabulata sonabant,</l>
             
            <l n="12.46">Aeriae et densa telorum grandine turres.</l>
             
            <l n="12.47">Ad naves Danai pressique, Jovisque flagello</l>
             
            <l n="12.48">Edomiti, saevi metuebant Hectoris iras,</l>
             
            <l n="12.49">Horrendam et faciem. nigrae par ille procellae</l>
             
            <l n="12.50">Ut prius exercet Martem, et ruit acer in hostem. <note type="numvers">50</note>
            </l>
             
            <l n="12.51">Qualis aper, leo vel torvus, juvenumque canumque</l>
             
            <l n="12.52">Venantum in turbam dat sese robore multo</l>
             
            <l n="12.53">Efferus: hi densantque agmen, contraque resistunt</l>
             
            <l n="12.54">Crebra manu valida torquentes tela: movetur</l>
             
            <l n="12.55">Ille nihil, nec corde pavet, nec tuta capessit</l>
             
            <l n="12.56">Digrediens, mortem nec vitat; seque cruentus</l>
             
            <l n="12.57">Versatque, immittitque viris. quacumque furens se</l>
             
            <l n="12.58">Intulit, ingentem pubes dat versa tumultum.</l>
             
            <pb n="v-48"/>
            <l n="12.59">Sic Hector partes sese convertit in omnes</l>
             
            <l n="12.60">Dira fremens; Troasque hortatur primus ovantes,</l>
             
            <l n="12.61">Pellere trans fossam bijugos: cui non tamen ipsi</l>
             
            <l n="12.62">Audebant proferre pedem, sed margine acutum</l>
             
            <l n="12.63">In summo aeripedes hinnibant; lataque fossa</l>
             
            <l n="12.64">Terrebat, trans quam nec saltu evadere, cursu</l>
             
            <l n="12.65">Nec facili quibant transire. abruptus utrinque</l>
             
            <l n="12.66">Nam margo, et praeceps descensus; desuper alti</l>
             
            <l n="12.67">Et valli horrebant, duro quos robore, acutos,</l>
             
            <l n="12.68">Ingentes, densos magno fixere labore</l>
             
            <l n="12.69">Certatim Graji, saevos munimen ad hostes.</l>
             
            <l n="12.70">Nullus equo, valida currum cervice trahenti, <note type="numvers">70</note>
            </l>
             
            <l n="12.71">Hac aditus; pediti magnus labor, obvia siqua</l>
             
            <l n="12.72">Perrumpat, murumque furens evadat ad altum. </l>
             
            <l n="12.73">Tum prope stans tali compellat voce superbum</l>
             
            <l n="12.74">Hectora Polydamas: Hector, regesque ducesque</l>
             
            <l n="12.75">Trojugenae, sociique omnes, impellimus acres</l>
             
            <l n="12.76">In fossam stulte bijugos: transmittere durus</l>
             
            <l n="12.77">Quam labor est; circum vallis nanque horret acutis,</l>
             
            <l n="12.78">Statque ingens juxta murus: quo nulla potestas</l>
             
            <l n="12.79">Sese inferre equiti, pugnamve capessere in arctum</l>
             
            <l n="12.80">Concluso, haud, equidem credo, sine vulnere, multo <note type="numvers">80</note>
            </l>
             
            <l n="12.81">Et lapsu. Ac, siquidem Grajis mala nunc struit, altum</l>
             
            <l n="12.82">Aethera qui tonitru miscet, pater, hoc ego vellem</l>
             
            <l n="12.83">Ocyus heic fieri, atque omnes, ex ordine ad unum</l>
             
            <l n="12.84">Indecores perdi Trojano in litore Achivos</l>
             
            <l n="12.85">Argolica procul a terra, patrioque sepulcro.</l>
             
            <l n="12.86">At, subito si forte animis Argiva refectis</l>
             
            <l n="12.87">Convertat sese pubes, Troasque fugatos</l>
             
            <l n="12.88">Navibus a celsis iterum premat, inque profundam</l>
             
            <l n="12.89">Pulsus eques fossam incurrat; non ullus, opinor,</l>
             
            <l n="12.90">Effugiat, vivus cladem qui nunciet urbi. </l>
             
            <pb n="v-74"/>
            <l n="12.91">Quare agite, atque meis cuncti parete volentes</l>
             
            <l n="12.92">Consiliis: vacuos heic currus, atque retentos</l>
             
            <l n="12.93">Fidi habeant bijugos aurigae: fortibus armis</l>
             
            <l n="12.94">Induti pedites peditem nos Hectora denso</l>
             
            <l n="12.95">Agmine, quo ducit, Grajorum in septa sequamur.</l>
             
            <l n="12.96">Non erit ut maneantque loco, longumque resistant,</l>
             
            <l n="12.97">Exitii ad metam si jam venere supremi. </l>
             
            <l n="12.98">Talia Polydamas: tutum bonus approbat Hector</l>
             
            <l n="12.99">Consilium. Ergo, armis tectus fulgentibus, alto</l>
             
            <l n="12.100">Desilit e curru; regisque exempla secuti <note type="numvers">100</note>
            </l>
             
            <l n="12.101">Desiluere alii pariter. tum quisque relicto</l>
             
            <l n="12.102">Aurigae mandata dedit, jussitque manere</l>
             
            <l n="12.103">Ad fossam, bigas retinere inque ordine: quinas</l>
             
            <l n="12.104">Ipsi agmen totum in turmas tribuere, suosque,</l>
             
            <l n="12.105">Instructi bello, ductores pone sequuntur.</l>
             
            <l n="12.106">His Hector praeit eximio cum Polydamante,</l>
             
            <l n="12.107">Qui, plures numero, praestantes robore, scisso</l>
             
            <l n="12.108">Optabant muro primi oppugnare carinas.</l>
             
            <l n="12.109">Priamidis etiam comes ibat tertius audax</l>
             
            <l n="12.110">Cebriones: alius curru est auriga relictus. <note type="numvers">110</note>
            </l>
             
            <l n="12.111">Partem aliam ducit Paris, Alcathousque, et Agenor.</l>
             
            <l n="12.112">Tertia turma Helenum post, Deïphobumque secuta est,</l>
             
            <l n="12.113">Priamidas; horumque ibat comes Asius heros;</l>
             
            <l n="12.114">Asius Hyrtacides, patriae qui moenia Arisbae</l>
             
            <l n="12.115">Liquit, vectus equis ingenti mole, rubente</l>
             
            <l n="12.116">Et tergo rutilis a flumine Selleente.</l>
             
            <l n="12.117">Dux Anchisiades Aeneas inde cohortem</l>
             
            <l n="12.118">Ducebat quartam, claroque Antenore nati</l>
             
            <l n="12.119">Archelochusque, Acamasque, bonus bellator uterque.</l>
             
            <l n="12.120">Sarpedon socios tandem postremus agebat; <note type="numvers">120</note>
            </l>
             
            <l n="12.121">Atque sibi Glaucumque, et magnanimum Asteropaeum</l>
             
            <l n="12.122">Addiderat comites; visi quod robore cunctos </l>
             
            <pb n="Homer-v-102"/>
            <l n="12.123">Sunt praestare alios, se dempto scilicet uno,</l>
             
            <l n="12.124">Cui nemo primae certabat laudis honore. </l>
             
            <l n="12.125">Hi, postquam densi junxerunt mutua sese</l>
             
            <l n="12.126">Tergoribus duris taurorum, cominus ibant</l>
             
            <l n="12.127">In Danaos incensi animis; nec posse teneri</l>
             
            <l n="12.128">Sperabant, rapido inciderent quin puppibus actu. </l>
             
            <l n="12.129">Sic Troësque animis, sociique, volentibus ultro</l>
             
            <l n="12.130">Consilio parent, dederat quod mente sagaci <note type="numvers">130</note>
            </l>
             
            <l n="12.131">Polydamas. monitus sprevit praeceptaque solus</l>
             
            <l n="12.132">Asius Hyrtacides; voluit nec linquere ibidem</l>
             
            <l n="12.133">Aurigamque et equos: curru sed vectus in alto</l>
             
            <l n="12.134">Ad naves ibat: demens! quem triste manebat</l>
             
            <l n="12.135">Fatum illic; nec erat, sibi quod promisit, ovanti</l>
             
            <l n="12.136">Curru Dardanias rediturus victor ad arces.</l>
             
            <l n="12.137">Parca virum tristes misit nanque ante sub umbras,</l>
             
            <l n="12.138">Deucalidae magni perfossum pectora telo.</l>
             
            <l n="12.139">Egit enim currum laeva ad navalia, pubes</l>
             
            <l n="12.140">Qua Grajūm, e campo rediens tremefacta, ruebat. <note type="numvers">140</note>
            </l>
             
            <l n="12.141">Nec valvas nactus clausas, atque objice fultas,</l>
             
            <l n="12.142">(Portarum nam claustra viri patefacta fugaci</l>
             
            <l n="12.143">Praebebant turbae; siquis de clade superstes</l>
             
            <l n="12.144">Adveniat, seque ad naves in tuta receptet)</l>
             
            <l n="12.145">Turbidus huc advertit equos, mora nulla, frementes</l>
             
            <l n="12.146">Clamore at socii post terga sequuntur acuto,</l>
             
            <l n="12.147">Freti armis; nec posse putant consistere Grajos,</l>
             
            <l n="12.148">In curvas trepido quin se dent pectore puppes.</l>
             
            <l n="12.149">Pro stulti, ac vana tumidi spe! limine in ipso</l>
             
            <l n="12.150">Invenere virūm par nobile, bellipotentum <note type="numvers">150</note>
            </l>
             
            <l n="12.151">Progeniem Lapithum, Polypoeten patre creatum</l>
             
            <l n="12.152">Pirithoo, atque parem Marti virtute Leontea.</l>
             
            <l n="12.153">Hi duo pro portis, fulgentes aere corusco,</l>
             
            <l n="12.154">Stabant. Aëriis procero vertice densae </l>
             
            <pb n="v-132"/>
            <l n="12.155">Montibus ut geminae stant quercus, vastaque totos</l>
             
            <l n="12.156">Flabra dies, pluviasque ferunt, longisque sub altam</l>
             
            <l n="12.157">Defixis terram immotae radicibus haerent:</l>
             
            <l n="12.158">Sic illi manibusque, invicto et robore freti</l>
             
            <l n="12.159">Nusquam absistebant portis, magnumque manebant</l>
             
            <l n="12.160">Hyrtaciden; quicum pubes condensa ruebat <note type="numvers">160</note>
            </l>
             
            <l n="12.161">Ad murum, laeva parmas, arentia tollens</l>
             
            <l n="12.162">Terga boum, altum ululans post Iamenumque, et Oresten,</l>
             
            <l n="12.163">Asiadenque Acamanta, Thoonaque, Oenomaumque.</l>
             
            <l n="12.164">Interea Grajos variis hortatibus ambo</l>
             
            <l n="12.165">Illi urgent pugnare alacres pro navibus. at, cum</l>
             
            <l n="12.166">Densa phalanx propius venit, formidine capti</l>
             
            <l n="12.167">Versa fugae dant terga alii: bellator uterque</l>
             
            <l n="12.168">Sed citus occurritque hosti, pugnamque capessit.</l>
             
            <l n="12.169">Agrestes ceu cum juvenumque, canumque tumultum</l>
             
            <l n="12.170">Excipiunt apri venientum in montibus altis; <note type="numvers">170</note>
            </l>
             
            <l n="12.171">Atque ruunt cursu obliquo: virgulta fragore</l>
             
            <l n="12.172">Ingenti prostrata cadunt, quacunque furentes</l>
             
            <l n="12.173">Convertere viam: frendent immania saevis</l>
             
            <l n="12.174">Dentibus ora; gravi cuspis dum missa lacerto</l>
             
            <l n="12.175">Transfossis multo eripiat cum sanguine vitam:</l>
             
            <l n="12.176">Sic horum circa pectus fulgentia densis</l>
             
            <l n="12.177">Ictibus aera sonant, acri dum Marte resistunt,</l>
             
            <l n="12.178">Vique sua freti, et saxis, quae crebra superne</l>
             
            <l n="12.179">Intorquent socii celsis de turribus, hostem</l>
             
            <l n="12.180">Atque sibi atque suis arcentes navibus, omni <note type="numvers">180</note>
            </l>
             
            <l n="12.181">Et, quae inerat vicina intra tentoria, gazae.</l>
             
            <l n="12.182">Densa nivis virides ceu late vellera campos</l>
             
            <l n="12.183">Consternunt, valido spargit quae turbine ventus</l>
             
            <l n="12.184">Caeruleas agitans nubes: sic densa cadebant</l>
             
            <l n="12.185">Hinc effusa, atque hinc manibus stridentia tela</l>
             
            <l n="12.186">Grajugenum, Troumque. imbri galeaeque sonabant</l>
             
            <pb n="v-160"/>
            <l n="12.187">Saxorum horrifico, clypeique umbone tumentes,</l>
             
            <l n="12.188">Asius at cernens haec, spe deceptus inani,</l>
             
            <l n="12.189">Ingemuit, dextraque femur percussit, et alto</l>
             
            <l n="12.190">Suspirans gemitu, haec effudit pectore dicta: <note type="numvers">190</note>
            </l>
             
            <l n="12.191">Tune etiam es mendax, o Jupiter? en ego, fretus </l>
             
            <l n="12.192">Te, pater, Argivos dicebam terga daturos; </l>
             
            <l n="12.193">Nec fore, Trojanae qui sese opponere turmae </l>
             
            <l n="12.194">Auderet. nunc hi; latebroso in tramite vespae </l>
             
            <l n="12.195">Ut sibi quae fodere larem, patriumve tuentes </l>
             
            <l n="12.196">Limen apes, densae pro gnatis praelia miscent, </l>
             
            <l n="12.197">Nec tecto abscedunt quoquam, cupidoque manentes </l>
             
            <l n="12.198">Raptori sese objiciunt; sic dira frementes </l>
             
            <l n="12.199">Soli pro portis forti stant pectore, quoquam </l>
             
            <l n="12.200">Nec cedunt cuiquam, certi vel sternere duro <note type="numvers">200</note>
            </l>
             
            <l n="12.201">Dardaniam leto pubem, vel sternier ipsi.</l>
             
            <l n="12.202">Sic ait; ille Jovem nec fatus talia flexit. </l>
             
            <l n="12.203">Uni nanque decus genitor, laudemque parabat </l>
             
            <l n="12.204">Priamidae; auspicio solus Jovis iverat Hector.</l>
             
            <l n="12.205">Uno pugna loco nec servet. praelia portas </l>
             
            <l n="12.206">Ante alias alii miscent: sed facta profari </l>
             
            <l n="12.207">Fortia quaeque, deum veluti, me sanguine cretum </l>
             
            <l n="12.208">Mortali, durum est, nec fas. pugna undique ad omnes </l>
             
            <l n="12.209">Nanque atrox portas gliscebat, flammaque murum </l>
             
            <l n="12.210">Circa ingens ibat caelo: pro navibus (urget <note type="numvers">210</note>
            </l>
             
            <l n="12.211">Aspera fors quando miseros) pugnabat Achivūm, </l>
             
            <l n="12.212">Quamvis fracta malis, et moerens corda, juventus. </l>
             
            <l n="12.213">Dī quoque moerebant ipsi, quicunque juvare </l>
             
            <l n="12.214">Suerant magnanimos prius inter praelia Grajos. </l>
             
            <l n="12.215">At gemini Lapithae pugnam invasere. trabali, </l>
             
            <l n="12.216">Pirithoi proles, Polypoetes turbidus hasta </l>
             
            <l n="12.217">Per galeam, solido quae malas aere tegebat, </l>
             
            <l n="12.218">Percussit Damasum. perque aes, perque ossa cerebro</l>
             
            <pb n="v-183"/>
            <l n="12.219">Infixa est medio cuspis, domuitque furentem.</l>
             
            <l n="12.220">Protinus inde neci dedit Ormenon, atque Pylona. <note type="numvers">220</note>
            </l>
             
            <l n="12.221">Antimachi at prolem praestans virtute Leonteus</l>
             
            <l n="12.222">Trajicit Hippomachum, teritur qua balteus alvo. </l>
             
            <l n="12.223">Inde cava ferrum vagina eduxit acutum;</l>
             
            <l n="12.224">Et primum Antiphaten, adversum ingressus in agmen,</l>
             
            <l n="12.225">Cominus invadit ferro, terraeque supinum</l>
             
            <l n="12.226">Dejicit; inde Menona, inde Iamenumque, et Oresten</l>
             
            <l n="12.227">Sternit, et ingentem dat victor caedis acervum.</l>
             
            <l n="12.228">Hos illi stratos dum nudant fortibus armis,</l>
             
            <l n="12.229">Lecta manus juvenum, Trojanae robora pubis,</l>
             
            <l n="12.230">Ante alios cupidi murum perrumpere, et igni <note type="numvers">230</note>
            </l>
             
            <l n="12.231">Conjecto Argivas actutum exurere puppes,</l>
             
            <l n="12.232">Hectora Priamiden, et Polydamanta sequuntur.</l>
             
            <l n="12.233">Qui tamen ad fossam, suspensa mente, manebant</l>
             
            <l n="12.234">Ancipites, visam, dum gressum inferre parabant,</l>
             
            <l n="12.235">Propter avem. altivolans laeva de parte ministra</l>
             
            <l n="12.236">Nam Jovis ingenti conterruit omine ituros.</l>
             
            <l n="12.237">Unguibus implicitum quae vasta mole draconem</l>
             
            <l n="12.238">Puniceis clarum squamis gestabat: at ille</l>
             
            <l n="12.239">Saucius, aegre animam ducens, convertit in hostem</l>
             
            <l n="12.240">Ora tamen, supra et pectus prope colla, tenentem, <note type="numvers">240</note>
            </l>
             
            <l n="12.241">Convolvens sese flexa cervice, cruento</l>
             
            <l n="12.242">Dente ferox petiit: volucris tum victa dolore</l>
             
            <l n="12.243">Demisit pedibus praedam, quae decidit agmen</l>
             
            <l n="12.244">In medium: clangens in ventos illa recessit.</l>
             
            <l n="12.245">At Teucris micuere metu praecordia, monstrum</l>
             
            <l n="12.246">Ut Jovis aegisoni dirum videre, jacentem</l>
             
            <l n="12.247">Ante pedes varia maculosum pelle draconem.</l>
             
            <l n="12.248">Nec mora, Polydamas turbato haec pectore fatur: </l>
             
            <l n="12.249">Hector, saepe mihi succenses vera loquenti</l>
             
            <l n="12.250">Trojugenum in coetu: nec enim civem decet unquam <note type="numvers">250</note>
            </l>
             
            <pb n="v-213"/>
            <l n="12.251">Mente loqui falsa quidquam bellive, domive,</l>
             
            <l n="12.252">Blandirique tibi, atque tuas extollere laudes.</l>
             
            <l n="12.253">Nunc etiam, quod opus, veraci pectore dicam.</l>
             
            <l n="12.254">Parcamus Grajis, oro, arma inferre carinis.</l>
             
            <l n="12.255">Quippe etenim, ut dicam, sic nobis grandia tandem</l>
             
            <l n="12.256">Orsa cadent. quando fossam transire paratis</l>
             
            <l n="12.257">Augurium dedit altivolans de parte sinistra</l>
             
            <l n="12.258">Dirum aquila, ungue ferens ingenti mole draconem</l>
             
            <l n="12.259">Sanguineum, nondum exanimem; praedamque remisit</l>
             
            <l n="12.260">Ante, cito nidum quam nisu tangeret, et quam <note type="numvers">260</note>
            </l>
             
            <l n="12.261">Dulcem praeberet pullis immitibus escam:</l>
             
            <l n="12.262">Sic itidem, quamvis nobis perfringere portas,</l>
             
            <l n="12.263">Obstantem et murum contingat robore nixis</l>
             
            <l n="12.264">Invicto, et cedant pulsi tantisper Achivi;</l>
             
            <l n="12.265">Attamen indecores gressum referemus eadem</l>
             
            <l n="12.266">Inde via; et multos Troum linquemus, ad ipsas</l>
             
            <l n="12.267">Grajorum stratos immani caede carinas.</l>
             
            <l n="12.268">Sic erit: hoc quicunque bonus responderit augur,</l>
             
            <l n="12.269">Doctus monstra deūm, populi quem vera monentem</l>
             
            <l n="12.270">Observent. Haec Polydamas: cristatus at Hector <note type="numvers">270</note>
            </l>
             
            <l n="12.271">Fratrem torva tuens affatur voce superba: </l>
             
            <l n="12.272">Polydama, ista, mihi quae scis ingrata, profare;</l>
             
            <l n="12.273">Quamvis non desit melior, quem promere possis,</l>
             
            <l n="12.274">Sermo alius. quod vera istaec si rere, monesque</l>
             
            <l n="12.275">Ex animo, nae sanam aliquod male numen amicum</l>
             
            <l n="12.276">Exemit misero tibi mentem. Jupiter ipse</l>
             
            <l n="12.277">Annuit altitonans mihi quae promissa, jubere</l>
             
            <l n="12.278">Non pudet oblita dimittam ut mente; volantum</l>
             
            <l n="12.279">Utque velim parere alis? quas nil moror omnes,</l>
             
            <l n="12.280">Quot sunt, nec curo, seu dextra Solis ad ortum, <note type="numvers">280</note>
            </l>
             
            <l n="12.281">Solis ad occasum seu laeva parte ferantur.</l>
             
            <l n="12.282">Nos magno parere Jovi nunc addecet, omnes </l>
             
            <pb n="v-241"/>
            <l n="12.283">Qui nutu regit omnipotens hominesque, deosque.</l>
             
            <l n="12.284">Primum hoc augurium, cunctis et pulchrius, urbe</l>
             
            <l n="12.285">Pro patria pugnare. Quid hostem? praelia quid tu</l>
             
            <l n="12.286">Saeva times? cuncti ut pereant, sternantur Achaeas</l>
             
            <l n="12.287">Et leto ad naves, mortem vitabis, inersque,</l>
             
            <l n="12.288">Nec pugnax. sedenim si te cessare vel ipsum,</l>
             
            <l n="12.289">Vel timidis videam verbis avertere ab armis</l>
             
            <l n="12.290">Quenquam alium; mora nulla, mea confossus ab hasta <note type="numvers">290</note>
            </l>
             
            <l n="12.291">Indecorem fundes multo cum sanguine vitam.</l>
             
            <l n="12.292">Dixit; et antetulit gressum, quem pone secuti </l>
             
            <l n="12.293">Immensum socii clamorem ad sidera tollunt. </l>
             
            <l n="12.294">Tunc adeo tonitru gaudens et fulmine, celsis </l>
             
            <l n="12.295">Montibus ex Idae subitam pater ipse procellam </l>
             
            <l n="12.296">Impulit in naves recta, quae pulveris atri </l>
             
            <l n="12.297">Vim subitam, vento dirum stridente, ferebat. </l>
             
            <l n="12.298">Idem Grajūm animos enervans fregit, et ingens </l>
             
            <l n="12.299">Addidit Hectoreo capiti decus. ergo suoque </l>
             
            <l n="12.300">Robore, prodigiis et freti, evertere murum <note type="numvers">300</note>
            </l>
             
            <l n="12.301">Ingentem Danaūm certantes, vellere vallum </l>
             
            <l n="12.302">Instabant, pinnasque; et propugnacula magnis </l>
             
            <l n="12.303">Vectibus, ac pilas ingenti mole ruebant </l>
             
            <l n="12.304">Prima olim positas fundamina turribus altis. </l>
             
            <l n="12.305">Has ferro aggressi sperant subvertere posse </l>
             
            <l n="12.306">Emotas, densique everso irrumpere muro. </l>
             
            <l n="12.307">Stant Graji contra obnixi, clypeosque sinistris </l>
             
            <l n="12.308">Objiciunt. hosti, spargunt tela omnia dextris, </l>
             
            <l n="12.309">Ac densa muro subeuntes grandine pulsant. </l>
             
            <l n="12.310">Nunc huc, nunc illuc per turres cursat uterque <note type="numvers">310</note>
            </l>
             
            <l n="12.311">Ajax, et socios animis audacibus implet, </l>
             
            <l n="12.312">Hunc placidis hortans verbis, hunc voce minaci </l>
             
            <l n="12.313">Increpitans; si forte aliquem cessare videret:</l>
             
            <l n="12.314">O socii, o quisquis praestanti est robore, quisquis</l>
             
            <pb n="v-270"/>
            <l n="12.315">Deterior, quisquis medius; non contigit omnes</l>
             
            <l n="12.316">Esse pares quoniam bello; pro parte virili</l>
             
            <l n="12.317">Nunc opus o vestrum, nunc quisque urgete. videtis</l>
             
            <l n="12.318">Ipsi etiam quid res, quid tempus poscat. eodem</l>
             
            <l n="12.319">State loco: ne quis vasto clamore, minisque</l>
             
            <l n="12.320">Territus ad naves fugiat. quin pergite fortes <note type="numvers">320</note>
            </l>
             
            <l n="12.321">Ulterius, sociumque hortetur quisque: repulso</l>
             
            <l n="12.322">Hoste, dabit nobis magni fors rector Olympi</l>
             
            <l n="12.323">Usque sequi Phrygiam Trojana ad moenia pubem.</l>
             
            <l n="12.324">Hoc ambo exacuunt clamore in praelia Grajos. </l>
             
            <l n="12.325">Ac velut, hibernis densas ubi Jupiter horis </l>
             
            <l n="12.326">Depromit, sua tela, nives; tacet aura: profundit </l>
             
            <l n="12.327">Ille manu magna vellus glaciale, supremos </l>
             
            <l n="12.328">Jamque tegit montes, camposque, et pinguia culta, </l>
             
            <l n="12.329">Litoraque, et portus late omnes; una coërcet </l>
             
            <l n="12.330">Unda imbrem fluctu gelidum; circum omnia candent: 330 </l>
             
            <l n="12.331">Sic lapidum hinc atque hinc nimbus ruit horridus, et quos </l>
             
            <l n="12.332">In Teucros Graji, quos et Trojana juventus </l>
             
            <l n="12.333">In Grajos contra torquet: circum sonat omnis </l>
             
            <l n="12.334">Assiduo murus flictu; fragor aethera complet. </l>
             
            <l n="12.335">Nec vero portas, nec duros objice postes </l>
             
            <l n="12.336">Agmina vel Troum, vel rumperet inclytus Hector: </l>
             
            <l n="12.337">Jupiter ipse, suam prolem, Sarpedona Grajos </l>
             
            <l n="12.338">Ni contra, magnum ceu contra armenta leonem, </l>
             
            <l n="12.339">Excitet, indomito succendens corda furore. </l>
             
            <l n="12.340">Ille gravem clypeum prae se gerit. arte rotundum <note type="numvers">340</note>
            </l>
             
            <l n="12.341">Quem multa solers duxit faber; aesque superne </l>
             
            <l n="12.342">Obduxit late fulgens, taurinaque terga </l>
             
            <l n="12.343">Insuit inferne densans, virgisque per orbem </l>
             
            <l n="12.344">Extremum fulvi longis ornaverat auri. </l>
             
            <l n="12.345">Hunc prae se gestans laeva, dextraque coruscans </l>
             
            <l n="12.346">Bina manu longo praefixa hastilia ferro,</l>
             
            <pb n="v-298"/>
            <l n="12.347">Ingreditur; silva qualis leo fulvus ab alta:</l>
             
            <l n="12.348">Suadet enim vesana fames, magnique superba</l>
             
            <l n="12.349">Vis animi, tentare pecus vel tuta domorum</l>
             
            <l n="12.350">Intra septa; viros nec si venabula dextra <note type="numvers">350</note>
            </l>
             
            <l n="12.351">Vibrantes juxta invenit, saevamque canum vim,</l>
             
            <l n="12.352">Territus absistit coepto; sed vel stabula alta</l>
             
            <l n="12.353">Insilit, ac praedam fert victor; vel cadit ipse</l>
             
            <l n="12.354">Ante, gravi medium transfixus cuspide pectus:</l>
             
            <l n="12.355">Sic animus dium Sarpedona fortis agebat,</l>
             
            <l n="12.356">Irruere, atque ingens muri perrumpere septum.</l>
             
            <l n="12.357">Nec mora, compellans Glaucum sic farier orsus:</l>
             
            <l n="12.358">Glauce, quid eximios nacti laetamur honores</l>
             
            <l n="12.359">Sedem, epulas, grato nunquam non plena Lyaeo</l>
             
            <l n="12.360">Pocula? cur similes divūm nos cetera turba <note type="numvers">360</note>
            </l>
             
            <l n="12.361">Suspicit in Lycia? partemque tenemus amoenas</l>
             
            <l n="12.362">Ad Xanti ripas magnam agri, vitibus almis,</l>
             
            <l n="12.363">Frumento et pingui felicia rura? virorum</l>
             
            <l n="12.364">Nos decet in primis haec propter stare, caputque</l>
             
            <l n="12.365">Objectare ultro, Mavors ubi plurimus ardet</l>
             
            <l n="12.366">Dicat ut hoc aliquis Lycia de gente sodali</l>
             
            <l n="12.367">Bellator: Nostri reges non dulcia tantum</l>
             
            <l n="12.368">Vina bibunt, ovium nec pinguia viscera tantum</l>
             
            <l n="12.369">Vescuntur, laudem obliti; sed robore praestant,</l>
             
            <l n="12.370">Ac primos inter stant laeti, hostemque lacessunt. <note type="numvers">370</note>
            </l>
             
            <l n="12.371">Hoc etenim si post belli discrimen, amice,</l>
             
            <l n="12.372">Vitatum ambobus, senio, letoque carendum</l>
             
            <l n="12.373">Jam foret; haud equidem primis ego mixtus in arma</l>
             
            <l n="12.374">Sic ruerem, nec te verbis in pulchra cierem</l>
             
            <l n="12.375">Praelia. nunc, quando mortis fata undique durae</l>
             
            <l n="12.376">Instant, quot nequeas numero comprendere, nulli</l>
             
            <l n="12.377">Quae fugere, aut vitare homini licet omnia; in hostem</l>
             
            <l n="12.378">Perge alacer mecum, nostro ut vel sanguine magnam</l>
             
            <pb n="Homer-v-328"/>
            <l n="12.379">Laudem aliquis referat, laudem vel praebeat ipse</l>
             
            <l n="12.380">Ut nobis. Haec Sarpedon sic fatus; at acer <note type="numvers">380</note>
            </l>
             
            <l n="12.381">Haud renuit caro Glaucus parere sodali.</l>
             
            <l n="12.382">Ergo ibant Lycium ducentes agmen uterque. </l>
             
            <l n="12.383">Hos ubi prospexit venientes clara Menestheus</l>
             
            <l n="12.384">Progenies Petei, perculsus corda periclo</l>
             
            <l n="12.385">Horruit. ad turrim nanque illius aere coruscans</l>
             
            <l n="12.386">Ibat densa phalanx, clademque infesta ferebat.</l>
             
            <l n="12.387">Nec mora, circum oculis perlustrans omnia, siquem</l>
             
            <l n="12.388">Forte ducum videat, dirum qui, robore praestans,</l>
             
            <l n="12.389">Exitium posset sociis defendere; vidit</l>
             
            <l n="12.390">Stare simul geminos Ajaces, pectora bello <note type="numvers">390</note>
            </l>
             
            <l n="12.391">Haud expleta unquam, ac Teucrum tentoria celsa</l>
             
            <l n="12.392">Linquentem, haud longe. verum exaudire vocati</l>
             
            <l n="12.393">Haud poterant: aures tantus percellit ab omni</l>
             
            <l n="12.394">Parte fragor, caelumque sonus ferit, icta remittunt</l>
             
            <l n="12.395">Quem scuta, et galeae, praeduro et robore postes.</l>
             
            <l n="12.396">Nanque omnes sese ad portas admoverat hostis,</l>
             
            <l n="12.397">Atque furens omnes omni tendebat opum vi</l>
             
            <l n="12.398">Rumpere. praeconem jubet ocyus ergo Thooten</l>
             
            <l n="12.399">Ire; citis trepidus mandat cui talia verbis: </l>
             
            <l n="12.400">I celer, Ajacesque voca mihi, die Thoota, <note type="numvers">400</note>
            </l>
             
            <l n="12.401">Ambos; id satius multo atque optatius; ingens </l>
             
            <l n="12.402">Instat enim heic Grajis clades, dirumque propinquat </l>
             
            <l n="12.403">Exitium: Lyciis pubes cum regibus huc se </l>
             
            <l n="12.404">Nam fert, illa ferox animi, spectataque bello: </l>
             
            <l n="12.405">Sin illic etiam labor ipsis, pugnaque fervet, </l>
             
            <l n="12.406">At veniat saltem fortis Telamonius Ajax </l>
             
            <l n="12.407">Atque bonus volucri Teucer pugnare sagitta.</l>
             
            <l n="12.408">Sic ait: ille citus confestim jussa capessit; </l>
             
            <l n="12.409">Atque viam celerans it murum praeter Achaeum; </l>
             
            <l n="12.410">Et prope stans geminos Ajaces, talia fatur:</l>
             
            <pb n="v-353"/>
            <l n="12.411">Belligeri Ajaces, ductores pubis Achivae, </l>
             
            <l n="12.412">Magnanimi proles Petei vos dia, Menesteus, </l>
             
            <l n="12.413">Ire citos jubet ad sese, partemque laboris </l>
             
            <l n="12.414">Ferre aliquam secum, quod multo optatius, ambos; </l>
             
            <l n="12.415">Ingens instat enim clades, dirumque propinquat </l>
             
            <l n="12.416">Exitium. Lyciis pubes cum regibus illuc </l>
             
            <l n="12.417">Nam ruit, illa ferox animi, spectataque bello: </l>
             
            <l n="12.418">Sin istic etiam vobis labor, ortaque pugna est, </l>
             
            <l n="12.419">At veniat saltem fortis Telamonius Ajax, </l>
             
            <l n="12.420">Atque bonus volucri Teucer pugnare sagitta. <note type="numvers">420</note>
            </l>
             
            <l n="12.421">Sic ait: at dictis paret Telamonius Ajax; </l>
             
            <l n="12.422">Nec mora, Oiliden compellans, talia fatur:</l>
             
            <l n="12.423">Ajax, heic stantes tuque, et fortis Lycomedes</l>
             
            <l n="12.424">Hortari ad pugnam Danaos ne parcite: visam</l>
             
            <l n="12.425">Ipse illuc, belloque occurram; rursus eodem</l>
             
            <l n="12.426">Huc referar, postquam socios praesente levaro</l>
             
            <l n="12.427">Auxilio. haec effatus, abit Telamonius heros.</l>
             
            <l n="12.428">It comes huic Teucer germanus, cretus eodem</l>
             
            <l n="12.429">Ille patre. hos sequitur Pandion, atque pharetram</l>
             
            <l n="12.430">Fert Teucri flexosque manu, bonus armiger, arcus. <note type="numvers">430</note>
            </l>
             
            <l n="12.431">Jamque adeo fortis turrim advenere Menesthei,</l>
             
            <l n="12.432">Septa inter muri gradientes tuta, labore</l>
             
            <l n="12.433">Ingenti pressum nacti. nam, turbinis atri</l>
             
            <l n="12.434">More, duces Lycii jam propugnacula in alta</l>
             
            <l n="12.435">Scandebant nisu rapido: pugna aspera gliscit</l>
             
            <l n="12.436">Jam propior; magnusque virūm ferit aethera clamor. </l>
             
            <l n="12.437">Primus ibi ante omnes Ajax dejecit Epiclem</l>
             
            <l n="12.438">Magnanimum, dii socium Sarpedonis, ingens</l>
             
            <l n="12.439">Ille manu jaciens saxum, quod forte jacebat</l>
             
            <l n="12.440">Murum intra juxta pinnas; quod tollere nemo <note type="numvers">440</note>
            </l>
             
            <l n="12.441">Ambabus posset manibus vir, firma juventa</l>
             
            <l n="12.442">Membra vigens valida, quali nunc corpore gignit </l>
             
            <pb n="v-383"/>
            <l n="12.443">Terra viros: alto correptum ex aggere misit</l>
             
            <l n="12.444">Ajax, et conis insignem quatuor ictu</l>
             
            <l n="12.445">Infregit galeam, capitisque latentia subter</l>
             
            <l n="12.446">Ossa, gravi: summa exanimis de turre per auras</l>
             
            <l n="12.447">Decidit, ut celsa qui se de puppe natator</l>
             
            <l n="12.448">Corpore subjectas inverso mittit in undas</l>
             
            <l n="12.449">Ima petens. Glaucum Hippolochi, dum fortis in altum</l>
             
            <l n="12.450">Evadit murum, Teucer stridente sagitta <note type="numvers">450</note>
            </l>
             
            <l n="12.451">Fixit, qua extremum vidit nudasse lacertum.</l>
             
            <l n="12.452">Ille dolens, pugnae nec jam aptus, ab aggere furtim</l>
             
            <l n="12.453">Descendit retro cedens, ne vulnus Achivūm</l>
             
            <l n="12.454">Forte videns aliquis verbis se jactet amaris.</l>
             
            <l n="12.455">Sarpedon Glauci digressu moestus, abire</l>
             
            <l n="12.456">Ut sensit, pugnae tamen instat fervidus acri.</l>
             
            <l n="12.457">Nec mora, Thestoriden Alcmaona cuspide acuta</l>
             
            <l n="12.458">Transadigit, ferrumque trahens eduxit: at hastam</l>
             
            <l n="12.459">Ille sequens, prono collapsus corpore duram</l>
             
            <l n="12.460">Planxit humum, circumque aera insonuere jacentem. <note type="numvers">460</note>
            </l>
             
            <l n="12.461">Tunc ingens pinnam arripuit, validisque trahebat</l>
             
            <l n="12.462">Ad sese manibus Sarpedon: tota secuta est</l>
             
            <l n="12.463">Illa manus, magnoque ruens avulsa fragore,</l>
             
            <l n="12.464">Amplum liquit iter, qua multi irrumpere possent.</l>
             
            <l n="12.465">Protinus huic magnusque Ajax, Teucerque furentes</l>
             
            <l n="12.466">Adversi occurrunt. Teucer <sic>strindente</sic> sagitta</l>
             
            <l n="12.467">Ingentis clypei lorum ferit ocyor ipsum</l>
             
            <l n="12.468">Ad pectus: gnato sed fatum Jupiter altus</l>
             
            <l n="12.469">Arcuit, ad puppes Danaūm ne morte periret:</l>
             
            <l n="12.470">Ast Ajax clypeum assiliens percussit; et hasta <note type="numvers">470</note>
            </l>
             
            <l n="12.471">Defixa est aere in medio, dirumque frementem</l>
             
            <l n="12.472">
               <sic>Repulit</sic>. immani retro conterritus ictu</l>
             
            <l n="12.473">Cessit enim paullum; muro nec fugit ab alto</l>
             
            <l n="12.474">Ille tamen, laudis speratae incensus amore; </l>
             
            <pb n="v-407"/>
            <l n="12.475">Versus et ad Lyciam clamavit talia pubem:</l>
             
            <l n="12.476">Quae mora nunc, Lycii? quid statis? promite vires, </l>
             
            <l n="12.477">Atque animos. durum, quantumvis robore praestem, </l>
             
            <l n="12.478">Est soli et murum rupisse, et longius altas </l>
             
            <l n="12.479">Sternere iter Danaūm ad puppes. incurrite fortes, </l>
             
            <l n="12.480">Ite simul mecum. turba unum viribus anteit. <note type="numvers">480</note>
            </l>
             
            <l n="12.481">Talia Sarpedon: hi, regis jussa verentes, </l>
             
            <l n="12.482">Incubuere omnes operi, densique feruntur </l>
             
            <l n="12.483">Stant Graji contra obnixi, firmantque phalanges </l>
             
            <l n="12.484">Murum intra; genti durus labor ortus utrique est. </l>
             
            <l n="12.485">Nam neque vi Lycii fortes irrumpere murum, </l>
             
            <l n="12.486">Atque viam ad Grajas tandem sibi pandere puppes; </l>
             
            <l n="12.487">Martia nec Danaūm pubes avertere muro, </l>
             
            <l n="12.488">Ut semel institerunt, Lycios, ac pellere quibat, </l>
             
            <l n="12.489">Ceu commune duo aggressi partirier arvum </l>
             
            <l n="12.490">Agricolae, inter se certant de finibus; ambo <note type="numvers">490</note>
            </l>
             
            <l n="12.491">Mensuram et manibus gestantes, multa vicissim </l>
             
            <l n="12.492">Jurgantur, parvi cui cedat limes agelli: </l>
             
            <l n="12.493">Sic illi ad pinnas magno certamine pugnant </l>
             
            <l n="12.494">Hinc, atque hinc, caeduntque boum praetenta virorum </l>
             
            <l n="12.495">Tergora pectoribus, clypeos, parmasque moveri </l>
             
            <l n="12.496">Alarum in speciem celeres; multique cadebant </l>
             
            <l n="12.497">Saevis fixi hastis, et si quis verterat hosti </l>
             
            <l n="12.498">Pulsus terga, locum et servans confossa per ipsum </l>
             
            <l n="12.499">Maxima pars clypeum. turres pinnaeque madebant </l>
             
            <l n="12.500">Purpureo sparsae Danaūm, Troumque cruore. <note type="numvers">500</note>
            </l>
             
            <l n="12.501">Usque urgent Lycii; manet usque Argiva juventus. </l>
             
            <l n="12.502">Foemina ceu, tolerare colo tenuique Minerva </l>
             
            <l n="12.503">Vitam sueta, duas aequato examine lances </l>
             
            <l n="12.504">Attollit, pondusque et lanam pensitat aequans, </l>
             
            <l n="12.505">Justa, suisque parans mercedem sedula gnatis </l>
             
            <l n="12.506">Exiguam: sic pugna anceps pendebat utrinque</l>
             
            <pb n="v-435"/>
            <l n="12.507">Ante, decus magno quam Jupiter annuit ipse</l>
             
            <l n="12.508">Priamidae; muri primus qui claustra refregit.</l>
             
            <l n="12.509">Ille suos altum clamans hortarier infit: </l>
             
            <l n="12.510">Ite alacres; murum, Troës, perrumpite, Grajis </l>
             
            <l n="12.511">Puppibus et rapidam certatim immittite flammam.</l>
             
            <l n="12.512">Sic ait, incendens animos ad fortia. late </l>
             
            <l n="12.513">Audivere omnes clamorem, atque agmine denso </l>
             
            <l n="12.514">Incurruntque acres, scanduntque ad culmina magno </l>
             
            <l n="12.515">Celsa gradu, aeratas quatientes cominus hastas. </l>
             
            <l n="12.516">Ipse autem ingenti dextra celer extulit alte </l>
             
            <l n="12.517">Saxum ingens, imaque tumens in parte, superne </l>
             
            <l n="12.518">Ac sese in conum tenuans, quod forte jacebat </l>
             
            <l n="12.519">Haud longe a porta. non illud, fortia quamvis, </l>
             
            <l n="12.520">Bina virūm, quae nunc producit corpora tellus, <note type="numvers">520</note>
            </l>
             
            <l n="12.521">Sublatum possent stridenti imponere plaustro; </l>
             
            <l n="12.522">Solus at ille manu raptum torquebat: Olympi </l>
             
            <l n="12.523">Nam leve tollenti regnator fecerat ipse. </l>
             
            <l n="12.524">Ac veluti caeso cum pastor ab ariete vellus </l>
             
            <l n="12.525">Dereptum portatque manu, nec pondere ab ullo </l>
             
            <l n="12.526">Urgetur: valvas contra sic ille ferebat </l>
             
            <l n="12.527">Sublatum duras lapidem; quas, robore firmo </l>
             
            <l n="12.528">Compactas, bifores, munibant objice vectes </l>
             
            <l n="12.529">Transverso gemini, clavis jungebat et una. </l>
             
            <l n="12.530">Ipsum inde ad limen veniens, stetit arduus; olli <note type="numvers">530</note>
            </l>
             
            <l n="12.531">Et ne plaga foret forte irrita, cruraque late </l>
             
            <l n="12.532">Diduxit, toto et connixus corpore, valvas </l>
             
            <l n="12.533">Percussit medias. cardo est infractus uterque, </l>
             
            <l n="12.534">Turbine et immani missus lapis, incidit intro. </l>
             
            <l n="12.535">Argutum valvae crepuerunt, vectis et ictum </l>
             
            <l n="12.536">Haud tenuit geminus, sectoque e robore postes </l>
             
            <l n="12.537">Dissiluere: atrae nocti par, turbidus Hector </l>
             
            <l n="12.538">Irruit. horrendum fulgebant aerea circum</l>
             
            <pb n="v-464"/>
            <l n="12.539">Arma; duas manibus quassabat fervidus hastas.</l>
             
            <l n="12.540">Nec quisquam auderet, portae cum se intulit altae, <note type="numvers">540</note>
            </l>
             
            <l n="12.541">Obvius ire, deos praeter, nec sistere posset.</l>
             
            <l n="12.542">Acres igne micant oculi: tum, versus ad agmen</l>
             
            <l n="12.543">Iliacum, clamans hortatur scandere murum.</l>
             
            <l n="12.544">Nec mora festinant jussi. pars ardua septa</l>
             
            <l n="12.545">Transgreditur, portae pars magna infusa patenti</l>
             
            <l n="12.546">Irrumpit. Danai trepida formidine curvas</l>
             
            <l n="12.547">Diffugiunt versi ad naves, et litora cursu</l>
             
            <l n="12.548">Prima petunt: magno miscentur castra tumultu. </l>
             
         </div>
         <div type="poesis-liber" met="hexameter" n="13">
            <head>HOMERI ILIADOS LIBER TERTIUS DECIMUS.</head>
            <l n="13.1">Jupiter Argivis ut puppibus Hectora, Troum</l>
             
            <l n="13.2">Et pubem admovit, durum hos perferre laborem</l>
             
            <l n="13.3">Aerumnamque illic sivit; longe ipse nitentes</l>
             
            <l n="13.4">Inde oculos vertit Thracum ad Mavortia regna,</l>
             
            <l n="13.5">Et Mysos, bello durum genus, Hippomolgos</l>
             
            <l n="13.6">Et tenui laetos victu, servantior aequi</l>
             
            <l n="13.7">Nulla quibus gens est. Horum defixerat oris</l>
             
            <l n="13.8">Lumina; nec Trojae campos, Phrygiumque tueri</l>
             
            <l n="13.9">Litus erat jam cura: deūm de gente putabat</l>
             
            <l n="13.10">Nec quenquam auxilio venturum in praelia Grajis, <note type="numvers">10</note>
            </l>
             
            <l n="13.11">Aut Teucris. Fratrem versum illuc ocyus alti</l>
             
            <l n="13.12">Sensit Neptunus maris arbiter; ut procul acrem</l>
             
            <l n="13.13">Spectabat pugnam, et certamina dura virorum</l>
             
            <l n="13.14">Ille Sami tacitus residens in vertice summo</l>
             
            <l n="13.15">Threïciae; unde omnis late simul Ida videri,</l>
             
            <l n="13.16">Trojanaeque arces poterant, et classis Achaea.</l>
             
            <l n="13.17">Illic nempe, mari digressus, rupe sedebat</l>
             
            <l n="13.18">In celsa, Danaos miserans, quos Marte videbat</l>
             
            <l n="13.19">Sub Phrygio domitos; fratrique iratus acerba</l>
             
            <l n="13.20">Mente Jovi. aërii praerupto a vertice montis <note type="numvers">20</note>
            </l>
             
            <l n="13.21">Ergo ruit gressum celerans. juga subter euntis</l>
             
            <l n="13.22">Neptuni pedibus late montana tremebant,</l>
             
            <l n="13.23">Et nemora, et silvae. ter gressum extendit; ad Aegas</l>
             
            <l n="13.24">Pervenit gressu quarto; maris alta sub imo</l>
             
            <l n="13.25">Tecta ubi sunt regi, laetum fulgentia puro</l>
             
            <l n="13.26">Marmore, clara auro, nullis labentia seclis, </l>
             
            <pb n="v-22"/>
            <l n="13.27">Huc postquam venit genitor, mora nulla, volucres</l>
             
            <l n="13.28">Sub juga cogit equos, aurato crine comantes, </l>
             
            <l n="13.29">Aeripedes; fulvoque artus ipse induit auro.</l>
             
            <l n="13.30">Deinde manu auratum cepit de more flagellum, <note type="numvers">30</note>
            </l>
             
            <l n="13.31">Et currum inscendit, summas et laxa per undas</l>
             
            <l n="13.32">Lora dedit. subter, circumque immania cete</l>
             
            <l n="13.33">Exsultant, latebris egressa humentibus, alti</l>
             
            <l n="13.34">Et regem agnoscunt pelagi: maris unda quieti</l>
             
            <l n="13.35">Huc, atque huc, leni decedens murmure, pandit</l>
             
            <l n="13.36">Laeta viam; subtus nec tingitur aereus axis.</l>
             
            <l n="13.37">Sic invectus equis ad naves ibat Achaeas.</l>
             
            <l n="13.38">Est specus ampla mari in medio, qua clauditur alta</l>
             
            <l n="13.39">Hinc Tenedo, hinc celsis praeruptae cautibus Imbri.</l>
             
            <l n="13.40">Heic Neptunus equos tenuit, curruque solutis <note type="numvers">40</note>
            </l>
             
            <l n="13.41">Ambrosium apposuit gramen; dehinc aurea vincla,</l>
             
            <l n="13.42">Ullo quae solvi pacto, frangive nequirent,</l>
             
            <l n="13.43">Aptavit pedibus; reducem post saeva manerent</l>
             
            <l n="13.44">Praelia uti regem; pedes inde profectus Achaeas</l>
             
            <l n="13.45">Qui venit celer ad naves, Argivaque castra.</l>
             
            <l n="13.46">Heic Teucri, flammae similes, atraeque procellae, </l>
             
            <l n="13.47">Hectora post magnum; densique, et Marte furentes </l>
             
            <l n="13.48">Indomito, clamantque, ruuntque; et classe potiri </l>
             
            <l n="13.49">Argiva sperant, Grajosque in litore, ad ipsas </l>
             
            <l n="13.50">Compulsos puppes, certae demittere morti. <note type="numvers">50</note>
            </l>
             
            <l n="13.51">At, qui magnum ambit, quassatque tridentifer orbem, </l>
             
            <l n="13.52">Neptunus, ponto egressus clamore ciebat </l>
             
            <l n="13.53">Grajugenas. habitumque, et membra ingentia, vocemque </l>
             
            <l n="13.54">Invidiam similis Calchanti: coepit et ambos </l>
             
            <l n="13.55">Hortari Ajaces, verbisque incendere, fortes </l>
             
            <l n="13.56">Sponte sua, et duro cupidos contendere Marte:</l>
             
            <l n="13.57">Magnanimi Ajaces, pugnae memor acris uterque </l>
             
            <l n="13.58">Immemor atque fugae, vos nunc servabitis uni</l>
             
            <pb n="Homer-v-47"/>
            <l n="13.59">Rem Danaūm. Teucros, alibi denso agmine celsum</l>
             
            <l n="13.60">Transgressos murum, haud metuo; quos sistet Achivūm <note type="numvers">60</note>
            </l>
             
            <l n="13.61">Martia, credo equidem, pubes. heic funera, magnam</l>
             
            <l n="13.62">Heic metuo cladem, flammae par efferus Hector</l>
             
            <l n="13.63">Ducit ubi, fretus Jove, jactat quem sibi patrem.</l>
             
            <l n="13.64">Atque utinam hanc aliquis praesenti numine mentem</l>
             
            <l n="13.65">Nunc deus injiciat vobis, pugnare nec ipsos,</l>
             
            <l n="13.66">Nec pavidum ut pigeat firmare ad praelia vulgus.</l>
             
            <l n="13.67">Ille pedem, quamvis tumidusque furensque, referret,</l>
             
            <l n="13.68">Ipse virum vel si rex incitet altus Olympi. </l>
             
            <l n="13.69">Haec fatus, sceptro ingenti Neptunus utrumque</l>
             
            <l n="13.70">Contigit, ac validum incussit per membra vigorem, <note type="numvers">70</note>
            </l>
             
            <l n="13.71">Vimque levem subtus pedibus, manibusque superne.</l>
             
            <l n="13.72">Ipse autem; ut liquidum celeri secat aëra lapsu</l>
             
            <l n="13.73">Accipiter, saxo cum se demisit ab alto,</l>
             
            <l n="13.74">Ille sequens ima conspectam in valle volucrem:</l>
             
            <l n="13.75">Sic celer hos, nisu fugiens pernice, reliquit. </l>
             
            <l n="13.76">Primus Oilides cedentem agnovit, et ora </l>
             
            <l n="13.77">In socium obvertit mirans; dehinc talia fatur: </l>
             
            <l n="13.78">Ajax, nempe aliquis divūm, alti cultor Olympi, </l>
             
            <l n="13.79">Calchanti similis, jussit pugnare, tueri </l>
             
            <l n="13.80">Et naves; nec erat Calchas, quem vidimus, augur. <note type="numvers">80</note>
            </l>
             
            <l n="13.81">Crura, pedumque tuens vestigia nanque notavi; </l>
             
            <l n="13.82">Agnovique deum: pronum est agnoscere divos. </l>
             
            <l n="13.83">Praeterea pugnae miro mihi pectus amore </l>
             
            <l n="13.84">Ardet, membra ciet subitus vigor, et mihi subtus </l>
             
            <l n="13.85">Non cessant gestire pedes, palmaeque superne. </l>
             
            <l n="13.86">Haec ille; haec alacer contra Telamonius Ajax: </l>
             
            <l n="13.87">Et mihi saevae hastam circa gestire videntur </l>
             
            <l n="13.88">Usque manus, pectusque viget, pedibusque repente </l>
             
            <l n="13.89">Subsulto ambobus, mensque intus flagrat amore </l>
             
            <l n="13.90">Martis inexpletum, cupioque invadere pugnam <note type="numvers">90</note>
            </l>
             
            <pb n="v-79"/>
            <l n="13.91">Hectora Priamiden contra vel solus. uterque</l>
             
            <l n="13.92">Talia jactabant, afflati numine, magnis</l>
             
            <l n="13.93">Ardentes animis, laetique cupidine pugnae. </l>
             
            <l n="13.94">Interea extremos in bella ciebat Achivos</l>
             
            <l n="13.95">Neptunus, paullum ad naves qui corda levabant</l>
             
            <l n="13.96">Aegra brevi requie, fracti defessa labore</l>
             
            <l n="13.97">Membra gravi, dejecti animos moerore, tuentur</l>
             
            <l n="13.98">Dum Teucros murum transgressos agmine magno</l>
             
            <l n="13.99">Ingentem. Hos moesti spectabant, oraque oborto</l>
             
            <l n="13.100">Humebant fletu miseris, nec posse putabant <note type="numvers">100</note>
            </l>
             
            <l n="13.101">Exitium extremum, tristesque evadere Parcas.</l>
             
            <l n="13.102">Cum subito praesens Neptunus in arma phalanges</l>
             
            <l n="13.103">Incendit, Teucrumque, et Leïton impulit hortans,</l>
             
            <l n="13.104">Peneleumque heroa, Thoantaque, Deïpyrumque,</l>
             
            <l n="13.105">Antilochumque, et Merionen, Mavortia corda.</l>
             
            <l n="13.106">Hos prope stans coepitque hortari, ac talia fatur: </l>
             
            <l n="13.107">Non pudet, o juvenes primaevi, robora pubis </l>
             
            <l n="13.108">Argivae! vestra fretus virtute putavi,  </l>
             
            <l n="13.109">Nostras posse mala servari a peste carinas. </l>
             
            <l n="13.110">Vos quoque si duri est pertaesum denique belli, <note type="numvers">110</note>
            </l>
             
            <l n="13.111">Si vires languent ad praelia, Marte supremum </l>
             
            <l n="13.112">Iliaco domitos lux haec spectabit Achivos. </l>
             
            <l n="13.113">Pro superi! hoc potui sperare; hoc ipse videre </l>
             
            <l n="13.114">Monstrum oculis? Grajas Trojanam accedere pubem </l>
             
            <l n="13.115">Ad naves; cervis quae visa fugacibus ante </l>
             
            <l n="13.116">Est similis, quos per silvas saltusque luporum </l>
             
            <l n="13.117">Acre genus, pardique, ac thoës perdere nunquam </l>
             
            <l n="13.118">Cessant, <sic>discrepuntque</sic> avido male dente, vagosque </l>
             
            <l n="13.119">Imbellesque animi, nec saeva ad praelia natos. </l>
             
            <l n="13.120">Sic Grajūm quondam Troës roburque, manusque <note type="numvers">120</note>
            </l>
             
            <l n="13.121">Vitabant, non unquam ausi consistere contra </l>
             
            <l n="13.122">Vel paullum. patriis nunc longe a moenibus ipsas</l>
             
            <pb n="v-107"/>
            <l n="13.123">Pugnant ad naves, vitio regisque superbi,</l>
             
            <l n="13.124">Et male cessantum populorum scilicet, olli</l>
             
            <l n="13.125">Qui certant animis discordibus; arma nec arcent</l>
             
            <l n="13.126">Puppibus, atque sibi clademque et funera, lenti.</l>
             
            <l n="13.127">Sed licet ex merito late regnans Agamemnon</l>
             
            <l n="13.128">Culpetur, fortem quod laesit iniquus Achillem;</l>
             
            <l n="13.129">Non tamen idcirco cessare, ac parcere pugnae</l>
             
            <l n="13.130">Nos decet: at sarcire malum, et quacunque mederi. <note type="numvers">130</note>
            </l>
             
            <l n="13.131">Quippe etenim pronum est mentes sanare bonorum.</l>
             
            <l n="13.132">Hoc certe vobis, qui forti pectore cunctos</l>
             
            <l n="13.133">Vincitis in Danais, nunc turpe, remittere pugnam.</l>
             
            <l n="13.134">Haud equidem objurgem, siquis malus obvius hosti</l>
             
            <l n="13.135">Ire neget: tales languenti corde sedere</l>
             
            <l n="13.136">Irascor, doleoque. o molles, jam feret istaec</l>
             
            <l n="13.137">Vestra quies aliquid gravius, penitusque supremo</l>
             
            <l n="13.138">Rem Danaūm dabit exitio. nunc este pudoris,</l>
             
            <l n="13.139">Nunc probri memores. ingens nunc omnibus ortum</l>
             
            <l n="13.140">Certamen. pugnat nanque efferus Hector Achivas <note type="numvers">140</note>
            </l>
             
            <l n="13.141">Ad naves, portasque et longa repagula fregit.</l>
             
            <l n="13.142">Sic hortans pugnae mentem succendit amore: </l>
             
            <l n="13.143">Ajaces circa multa se pube phalanges </l>
             
            <l n="13.144">Densabant; quas nec Mavors contemnere posset </l>
             
            <l n="13.145">Adveniens, nec, saeva ciet quae praelia, Pallas. </l>
             
            <l n="13.146">Stabant, flos juvenum, ac Troas, diumque manebant </l>
             
            <l n="13.147">Hectora, septi armis; hastasque, et scuta vicissim </l>
             
            <l n="13.148">Arctarant. clypei clypeis, galeaeque micantes </l>
             
            <l n="13.149">Confertim haerebant galeis, densusque viro vir: </l>
             
            <l n="13.150">In conis et pulchra comantes mutua sese <note type="numvers">150</note>
            </l>
             
            <l n="13.151">Tangebant, moto nutantes vertice, cristae, </l>
             
            <l n="13.152">Horrebant hastae ingentes, validisque coruscam </l>
             
            <l n="13.153">Quassatae manibus jactabant cuspide lucem. </l>
             
            <l n="13.154">Dira fremunt, rectaque parant invadere pugnam.</l>
             
            <pb n="v-135"/>
            <l n="13.155">Ante sed incurrunt densi magno agmine Troës; </l>
             
            <l n="13.156">Quos praeit exsultans animis ingentibus Hector. </l>
             
            <l n="13.157">Mole lapis veluti magna, magnoque futurus</l>
             
            <l n="13.158">Exitio, celsa quem torrens rupe solutum,</l>
             
            <l n="13.159">Impulit in praeceps montano a vertice, lapsu</l>
             
            <l n="13.160">Horrendo volvit per prona et confraga sese, <note type="numvers">160</note>
            </l>
             
            <l n="13.161">Exsultatque solo volucer; subterque fragorem</l>
             
            <l n="13.162">Dant silvae: ille ruens immani turbine fertur;</l>
             
            <l n="13.163">Planitiem donec nactus, defigitur arvo</l>
             
            <l n="13.164">Improbus in molli, nec se rotat incitus ultra:</l>
             
            <l n="13.165">Ad mare sic, puppesque Hector, tentoria et alta,</l>
             
            <l n="13.166">Spe tumidus, minitans et fata extrema, ruebat;</l>
             
            <l n="13.167">Verum, ubi ad obstantes condensa pube phalanges</l>
             
            <l n="13.168">Perventum, ille quidem voluit se immittere gressu</l>
             
            <l n="13.169">Audaci applicitus; Graji sed cominus aere</l>
             
            <l n="13.170">Ancipiti, longisque hastis, strictisque furentem <note type="numvers">170</note>
            </l>
             
            <l n="13.171">Ensibus adversi pepulerunt: Ille retrorsum</l>
             
            <l n="13.172">Abstitit; ac, Teucros inclamans, talia fatur:</l>
             
            <l n="13.173">o Troës, Lyciique, et pubes Dardana, eodem</l>
             
            <l n="13.174">State gradu. haud longum quibit me Graja morari</l>
             
            <l n="13.175">Pubes, illa licet magno sese agmine contra</l>
             
            <l n="13.176">Densarit; sed pulsa mea jam cedet ab hasta,</l>
             
            <l n="13.177">Ut reor; ipse suo si me regnator Olympi</l>
             
            <l n="13.178">Impulit altitonans haec laetum ad praelia jussu. </l>
             
            <l n="13.179">Sic juvenum clamans incendit corda furore.</l>
             
            <l n="13.180">Quos inter princeps, fretus virtute, ferebat <note type="numvers">180</note>
            </l>
             
            <l n="13.181">Deïphobus se Priamides, ibatque rotundo,</l>
             
            <l n="13.182">Ingrediens leviter, clypeo protectus: at hastam</l>
             
            <l n="13.183">Meriones contra intorsit, taurinaque certo</l>
             
            <l n="13.184">Fixit terga ictu, sed non et transiit; hasta</l>
             
            <l n="13.185">Longa etenim prius est extremo in robore fracta.</l>
             
            <l n="13.186">Deïphobus clypeum resonantem a pectore longe </l>
             
            <pb n="v-163"/>
            <l n="13.187">Amovit, metuens telum, quod miserat heros</l>
             
            <l n="13.188">Meriones belli doctus: citus ille recessit,</l>
             
            <l n="13.189">Mixtus et est sociūm turbae; doluitque nec hostem</l>
             
            <l n="13.190">Perdomitum, fractumque, amissa cuspide, telum, <note type="numvers">190</note>
            </l>
             
            <l n="13.191">Ergo abiit praeter naves, tentoria cursu</l>
             
            <l n="13.192">Nota petens, illinc aliam ut depromeret hastam.</l>
             
            <l n="13.193">Interea pugnantque alii, immensusque virorum</l>
             
            <l n="13.194">It clamor caelo. Magno Telamone creatus</l>
             
            <l n="13.195">Primus ibi Teucer leto dedit Imbrion, armis</l>
             
            <l n="13.196">Egregium genuit Mentor quem dives equorum.</l>
             
            <l n="13.197">Pedaeum hic coluit prius, oras classis Achaea</l>
             
            <l n="13.198">Quam peteret Phrygias, thalamo et sociatus habebat</l>
             
            <l n="13.199">Stirpe notham Priami de clara, Medesicasten.</l>
             
            <l n="13.200">At, postquam Grajae Trojana ad litora puppes <note type="numvers">200</note>
            </l>
             
            <l n="13.201">Advenere, celer petiit Priameia rursus</l>
             
            <l n="13.202">Moenia, Trojugenasque inter praestabat honore,</l>
             
            <l n="13.203">Regali exceptus tecto regalibus una</l>
             
            <l n="13.204">Cum gnatis, Priamo regi dilectus et aeque.</l>
             
            <l n="13.205">Hunc Telamoniades ipsam percussit ad aurem; </l>
             
            <l n="13.206">Extraxitque hastam de vulnere: concidit ille,</l>
             
            <l n="13.207">Alta velut celsi consurgens vertice montis</l>
             
            <l n="13.208">Fraxinus aerata quondam succisa bipenni</l>
             
            <l n="13.209">Concidit, ac ramos terrae prolapsa virentes</l>
             
            <l n="13.210">Admovet. haud aliter procero corpore terram  <note type="numvers">210</note>
            </l>
             
            <l n="13.211">Planxit; et ingentem sonitum circum arma dedere.</l>
             
            <l n="13.212">Accurrit cupiens Teucer spoliare jacentem.</l>
             
            <l n="13.213">Hector, ubi vidit venientem, turbidus hastam</l>
             
            <l n="13.214">Fulgentem intorsit: telum sed vidit, et ictum</l>
             
            <l n="13.215">Vitavit, paullum deflexo corpore, Teucer:</l>
             
            <l n="13.216">Hasta, volans praeter, prolem defigitur ergo</l>
             
            <l n="13.217">In Cteati Actoridae, Amphimachum; transverberat ingens</l>
             
            <l n="13.218">Et pectus contra venienti ac tela ferenti.</l>
             
            <pb n="v-186"/>
            <l n="13.219">Concidit; arma super magno intonuere fragore.</l>
             
            <l n="13.220">Amphimachi galeam, quae tempora flava tegebat,  <note type="numvers">220</note>
            </l>
             
            <l n="13.221">Detrahat ut capiti, stratum super advolat Hector.</l>
             
            <l n="13.222">Quem, celeri fertur dum cursu concitus, Ajax</l>
             
            <l n="13.223">Vibranti appetiit procul hasta; attingere corpus</l>
             
            <l n="13.224">Nec tamen evaluit; claro nam tectus ab aere</l>
             
            <l n="13.225">Totus erat: scuti umbonem percussit, et ictu</l>
             
            <l n="13.226">
               <sic>Repulit</sic> horrendo: citus ille cadaver utrumque</l>
             
            <l n="13.227">Absistens liquit; Graji quae protinus ad se</l>
             
            <l n="13.228">Traxere. Amphimachum Stichius, fortisque Menestheus,</l>
             
            <l n="13.229">Cecropidum primi, Grajorum in castra tulere:</l>
             
            <l n="13.230">Imbrium at Ajaces, belli duo fulmina. capram <note type="numvers">230</note>
            </l>
             
            <l n="13.231">Ut gemini, raptam canibus, per densa leones</l>
             
            <l n="13.232">Lustra ferunt nemorum, malisque immanibus, alte</l>
             
            <l n="13.233">Elatam a terra, portant: sic Imbrion ambo</l>
             
            <l n="13.234">Sublimem Ajaces simul a tellure tenebant,</l>
             
            <l n="13.235">Nudabantque armis. caput a cervice recidit</l>
             
            <l n="13.236">Saevus Oilides, ob caesum percitus ira</l>
             
            <l n="13.237">Amphimachum, atque rotans Trojanum jecit in agmen.</l>
             
            <l n="13.238">Hectoris ante pedes jacuit quod pulvere in atro.</l>
             
            <l n="13.239">Tunc et Neptunus tristes exarsit in iras</l>
             
            <l n="13.240">Ob carum indigna prostratum morte nepotem. <note type="numvers">240</note>
            </l>
             
            <l n="13.241">Ergo, rates praeter gradiens celer, ocyus ibat</l>
             
            <l n="13.242">Hortari Danaos, moliri et funera Teucris. </l>
             
            <l n="13.243">Idomeneus, hasta clarus bellator, eunti</l>
             
            <l n="13.244">Occurrit rediens a caro forte sodali,</l>
             
            <l n="13.245">Quem, saevo laesum ferro sub poplite, pugna</l>
             
            <l n="13.246">Extulerant socii. Idomeneus, mandata medenti</l>
             
            <l n="13.247">Ut dedit, egressus tentoria celsa, redibat</l>
             
            <l n="13.248">Caedis adhuc pugnaeque avidus. rector maris alti,</l>
             
            <l n="13.249">Obvius huic, insit paucis: (vocem ille Thoanti,</l>
             
            <l n="13.250">Et vultum similis; qui, claro Andraemone cretus, <note type="numvers">250</note>
            </l>
             
            <pb n="v-216"/>
            <l n="13.251">Pleurone in tota, celsa et Calydone regebat</l>
             
            <l n="13.252">Aetolūm populos, multo dīs aequus honore) </l>
             
            <l n="13.253">Idomeneu, Cretum rex inclyte, nunc ubi Grajūm</l>
             
            <l n="13.254">Virtus, atque minae tot, quas jactare solebant? </l>
             
            <l n="13.255">Idomeneus contra gemitu cui talia reddit: </l>
             
            <l n="13.256">Magne Thoa, nemo, fallunt ni me omnia, nunc vir </l>
             
            <l n="13.257">Culpari dignus. scimus tractare cruentum </l>
             
            <l n="13.258">Omnes Martis opus; nulli tremefacta pavore </l>
             
            <l n="13.259">Torpent corda, piger nec segni pectore quisquam </l>
             
            <l n="13.260">Devitat pugnam: Saturnius at, reor, ille, <note type="numvers">260</note>
            </l>
             
            <l n="13.261">Vertit cuncta suo qui nutu, Jupiter Argo </l>
             
            <l n="13.262">Vult procul, indecori perdi omnes funere Achivos. </l>
             
            <l n="13.263">Verum age, tu, belloque bonus, suetusque, remissum </l>
             
            <l n="13.264">Siquem forte alium videas, hortarier; et nunc, </l>
             
            <l n="13.265">Ne cessa pugnare, hortari et quenque virorum.</l>
             
            <l n="13.266">At rector maris: Idomeneu, ne Troica linquat </l>
             
            <l n="13.267">Arva utinam, redeatque domum; sed stratus ab hoste </l>
             
            <l n="13.268">Ludibrium heic jaceat canibus, quicunque, remissa </l>
             
            <l n="13.269">Pugna, hodie, ac positis lentus cessaverit armis. </l>
             
            <l n="13.270">Huc ades ergo, humeris loricam indutus ahenam. 270 </l>
             
            <l n="13.271">Haec opus est una curemus, si quid Achivam </l>
             
            <l n="13.272">Vel duo rem pariter possimus forte juvare, </l>
             
            <l n="13.273">Saepe etiam imbelles, collato robore in unum, </l>
             
            <l n="13.274">Profuerunt. quid nos, haud tantum caedere ferro </l>
             
            <l n="13.275">Vulgus iners, primis sueti at pugnare virorum?</l>
             
            <l n="13.276">Haec fatus, rediit rursum deus, aspera pugna</l>
             
            <l n="13.277">Gliscit ubi. Idomeneus postquam in tentoria venit,</l>
             
            <l n="13.278">Fortibus arma humeris circumdat, binaque dextra</l>
             
            <l n="13.279">Corripit aerata fulgentia cuspide tela. </l>
             
            <l n="13.280">Tum celer ad pugnam graditur; ceu fulgur, Olympo <note type="numvers">280</note>
            </l>
             
            <l n="13.281">Quod pater ipse manu vibrans demittit ab alto,</l>
             
            <l n="13.282">Jupiter, ostentum mortalibus, undique clarum </l>
             
            <pb n="v-244"/>
            <l n="13.283">Diffundit jubar, et multo fulgore coruscat:</l>
             
            <l n="13.284">Sic heros in bella ruens fulgebat, et arma</l>
             
            <l n="13.285">Horrendam circum jactabant aerea lucem.</l>
             
            <l n="13.286">Ecce autem, egresso vix dum sua septa, minister</l>
             
            <l n="13.287">Meriones, bello clarus, sese obtulit ipsas</l>
             
            <l n="13.288">Ante fores, veniens hastam sibi sumere; visum</l>
             
            <l n="13.289">Idomeneus quem sic verbis compellat amicis: </l>
             
            <l n="13.290">Velox Merione, ante omnes mihi care sodales, <note type="numvers">290</note>
            </l>
             
            <l n="13.291">Clara Moli soboles, nam cur huc, praelia linquens</l>
             
            <l n="13.292">Venisti? num vulnus habes, atque intus adacta</l>
             
            <l n="13.293">Affligit laesum cuspis? mihi nuncius illinc</l>
             
            <l n="13.294">Anne venis? qui jam festino; deses inerti</l>
             
            <l n="13.295">Nec requies, at pugna placet, Martisque labores. </l>
             
            <l n="13.296">Ille refert: Cretum Idomeneu rex inclyte, siqua </l>
             
            <l n="13.297">Hasta tibi superest intra tentoria, veni </l>
             
            <l n="13.298">Sumpturus: nam, qua pugnabam fretus; in aereo </l>
             
            <l n="13.299">Deïphobi clypeo fracta est immane furentis.</l>
             
            <l n="13.300">Idomeneus contra fatur cui talia: Et unam, <note type="numvers">300</note>
            </l>
             
            <l n="13.301">Et tibi vicenas, si fert ita corde voluntas, </l>
             
            <l n="13.302">Invenies intus; stant omnes pariete claro </l>
             
            <l n="13.303">Adnixae; quas tot caesis ego victor ademi </l>
             
            <l n="13.304">Trojugenis: nec enim pugno, reor, eminus hosti </l>
             
            <l n="13.305">Bella gerens. multae idcirco mihi scilicet hastae, </l>
             
            <l n="13.306">Et galeae, clypeique aerato umbone tumentes, </l>
             
            <l n="13.307">Loricaeque graves, horrenda et luce coruscae.</l>
             
            <l n="13.308">Tum sic Meriones, prudenti mente, vicissim: </l>
             
            <l n="13.309">Et mihi Trojugenum exuvias tentoria servant </l>
             
            <l n="13.310">Omne genus: sed longe absunt, ne sumere possim. <note type="numvers">310</note>
            </l>
             
            <l n="13.311">Nec mihi enim languet vis lento in pectore: primos </l>
             
            <l n="13.312">Inter at Argivūm sto, cum certamina belli </l>
             
            <l n="13.313">Dura vocant. alium, pugno dum strenuus hosti, </l>
             
            <l n="13.314">Fors aliquem lateo; tu certe noscis, opinor </l>
             
            <pb n="Homer-v-274"/>
            <l n="13.315">Novi, ait Idomeneus, novi o fortissime, quinam </l>
             
            <l n="13.316">Sis. quid opus gnaro te nunc mihi dicere quidquam </l>
             
            <l n="13.317">Istorum? insidiis non si nunc forte locandis </l>
             
            <l n="13.318">Eximii tota Grajorum in classe legamur; </l>
             
            <l n="13.319">Insidiis, virtus ubi se dat clara videndam </l>
             
            <l n="13.320">Praecipue; atque patet, quis forti pectore sit vir, <note type="numvers">320</note>
            </l>
             
            <l n="13.321">Quis contra ignavo (ignavis nanque errat in ore </l>
             
            <l n="13.322">Incertus color, atque animus praecordia subter </l>
             
            <l n="13.323">Stare negat, placide ut sedeant; sed genuaque flectunt. </l>
             
            <l n="13.324">Alternantque pedes; nigraque in imagine mortis </l>
             
            <l n="13.325">Defixis corda usque micant, dentesque tremore </l>
             
            <l n="13.326">Dant sonitum. forti contra manet unus in ore </l>
             
            <l n="13.327">Usque color; nec mens trepidat, postquam semel audax </l>
             
            <l n="13.328">Inseditque locum, fraudesque ac furta paravit, </l>
             
            <l n="13.329">Sed conferre manum, pugna et decernere gestit </l>
             
            <l n="13.330">Ocyus.) haud quisquam vel tum reprehendere possit <note type="numvers">330</note>
            </l>
             
            <l n="13.331">Vimque manusque tuas; nec, te inter praelia si quis </l>
             
            <l n="13.332">Eminus invadat ferro, vel cominus hostis, </l>
             
            <l n="13.333">Cervicem averso vel tergum fixerit, ultro </l>
             
            <l n="13.334">Sed primos inter vadenti, pectora, ventrem </l>
             
            <l n="13.335">Vel medium. sed ne puerorum haec irrita more </l>
             
            <l n="13.336">Jactemus frustra stantes, quae audita superbus </l>
             
            <l n="13.337">Forte aliquis risu, vel justa exceperit ira. </l>
             
            <l n="13.338">I citus ergo, hastamque intra tentoria sume.</l>
             
            <l n="13.339">Sic ait: ille gradum celerat festinus, et hastam </l>
             
            <l n="13.340">Corripit aerata fulgentem cuspide, pugnae <note type="numvers">340</note>
            </l>
             
            <l n="13.341">Atque avidus graditur regi comes acer in hostem. </l>
             
            <l n="13.342">Sanguineus veluti Mavors in praelia, caedem </l>
             
            <l n="13.343">Et ruit in mediam; dulcis cui filius una </l>
             
            <l n="13.344">It lateri affixus Terror validusque, pericli </l>
             
            <l n="13.345">Nec metuens, trepido bellantum et corda pavore, </l>
             
            <l n="13.346">Quamvis firma, tamen quatiens. a finibus illi</l>
             
            <pb n="v-300"/>
            <l n="13.347">Threïciis Ephyros contra, Phlegyasque feruntur</l>
             
            <l n="13.348">Magnanimos; nec voto aequi precibusque moventur</l>
             
            <l n="13.349">Amborum, alterutris dant fuso at sanguine laudem:</l>
             
            <l n="13.350">Sic duo Grajugenum ductores torva petebant <note type="numvers">350</note>
            </l>
             
            <l n="13.351">Praelia fidentesque animis, atque aere corusci. </l>
             
            <l n="13.352">Meriones prior haec: Qua Troum invadere densam,</l>
             
            <l n="13.353">Deucalide, nunc vis aciem? dextrane feremur?</l>
             
            <l n="13.354">An magis in medios? an laeva? nam, reor, illic</l>
             
            <l n="13.355">Praecipue auxilium res poscit, parte nec ulla</l>
             
            <l n="13.356">Est opus aeque armis, multo et certamine Achivis. </l>
             
            <l n="13.357">Tum sic Idomeneus: Medias defendere puppes </l>
             
            <l n="13.358">Qui valeant, alii haud desunt; duo fulmina belli </l>
             
            <l n="13.359">Ajaces, Teucerque arcu volucrique sagitta </l>
             
            <l n="13.360">Optimus ante omnes bellator; nec malus idem <note type="numvers">360</note>
            </l>
             
            <l n="13.361">Stare loco, et gravibus Martem exercere sub armis. </l>
             
            <l n="13.362">Hi longa explebunt pugna saevumque furentemque </l>
             
            <l n="13.363">Hectora: nec validum, quantumvis fortis et audax, </l>
             
            <l n="13.364">Obstantum pariter quibit pervincere robur </l>
             
            <l n="13.365">Indomitasque manus, ignemque inferre carinis; </l>
             
            <l n="13.366">Ni gravis ipse manu torrem Saturnius altas </l>
             
            <l n="13.367">Torqueat in puppes jaculans. haud cesserit unquam </l>
             
            <l n="13.368">Ingens quippe viro cuiquam Telamonius Ajax, </l>
             
            <l n="13.369">Constet mortali qui corpore, frugibus almae </l>
             
            <l n="13.370">Et Cereris vesci suerit, quem laedere possint <note type="numvers">370</note>
            </l>
             
            <l n="13.371">Aera intorta manu valida, vastique molares: </l>
             
            <l n="13.372">Ipsi nec pugnans stabili pede cedat Achilli; </l>
             
            <l n="13.373">Cui rapido haud quaquam potis est contendere cursu </l>
             
            <l n="13.374">Ergo, age, sic pariter laevum pergamus in agmen, </l>
             
            <l n="13.375">Aut aliquis nobis decus ut ferat, aut alicui nos.</l>
             
            <l n="13.376">Sic ait: at rapido Marti par incipit ille </l>
             
            <l n="13.377">Ocyus ire virūm in turbam, quo jusserat heros </l>
             
            <l n="13.378">Idomeneus. Troës postquam videre coruscae</l>
             
            <pb n="v-330"/>
            <l n="13.379">Assimilem flammae regem, regisque ministrum</l>
             
            <l n="13.380">Merionen pulchris ambos procedere in armis. <note type="numvers">380</note>
            </l>
             
            <l n="13.381">Inter se hortati, concurrunt, agmine magno,</l>
             
            <l n="13.382">Ac sese affundunt circum, juxtaque carinas</l>
             
            <l n="13.383">Orta recens magno fervet certamine pugna.</l>
             
            <l n="13.384">Ut rapidas vesana cient cum flabra procellas,</l>
             
            <l n="13.385">Tempore quo late campique, et strata viarum</l>
             
            <l n="13.386">Arescunt, spissoque horrent sub pulvere; vento</l>
             
            <l n="13.387">Se glomerat subito commotae nimbus arenae:</l>
             
            <l n="13.388">Sic illi densantque acies, et cominus ardent</l>
             
            <l n="13.389">Se ferro adversi per turbam figere acuto.</l>
             
            <l n="13.390">Effera protentis pugna late horruit hastis; <note type="numvers">390</note>
            </l>
             
            <l n="13.391">Quas manibus validis, praelongas membra secantes,</l>
             
            <l n="13.392">Quassabant. oculos praestringit fulgor ahenus,</l>
             
            <l n="13.393">Quem jactant leves galeae, extersique recenter</l>
             
            <l n="13.394">Thoraces, clypeique ardentes, agmine denso</l>
             
            <l n="13.395">Mutua se urgentis turbae, dirumque furentis</l>
             
            <l n="13.396">Certe audax, durusque animi foret ille, tueri</l>
             
            <l n="13.397">Horrendam rerum faciem, immensumque laborem</l>
             
            <l n="13.398">Qui posset laetus spectaclo, expersve doloris,</l>
             
            <l n="13.399">Discordes divi, Saturno cretus uterque,</l>
             
            <l n="13.400">Fortis uterque, viris clademque, et fata struebant. <note type="numvers">400</note>
            </l>
             
            <l n="13.401">Jupiter Iliacas acies, diumque juvabat</l>
             
            <l n="13.402">Hectora, Peliden cupiens extollere laude</l>
             
            <l n="13.403">Ingenti, atque Thetin decorans: (nec perdere Achivam</l>
             
            <l n="13.404">Ille tamen gentem in Phrygiis decreverat oris)</l>
             
            <l n="13.405">Neptunus Grajos praesens in bella ciebat</l>
             
            <l n="13.406">Egressus furtim cani maris aequora; pubem</l>
             
            <l n="13.407">Nanque premi Argivam Phrygia sub gente dolebat,</l>
             
            <l n="13.408">Inque Jovem indignans immani exarserat ira.</l>
             
            <l n="13.409">Unum quippe genus, patria una ambobus: at ortus</l>
             
            <l n="13.410">Jupiter in lucem prior est, ac grandior aevo <note type="numvers">410</note>
            </l>
             
            <pb n="v-355"/>
            <l n="13.411">Norat plura. palam quo circa ferre cavebat</l>
             
            <l n="13.412">Auxilium Danais Neptunus, clam modo turbam,</l>
             
            <l n="13.413">Ille viro similis mortali, se dabat usque</l>
             
            <l n="13.414">In mediam, vario incendens hortamine corda.</l>
             
            <l n="13.415">Sic gravis hi belli, pugnaeque immanis utrinque</l>
             
            <l n="13.416">Implicuere ambos, discordi numine, vinclo, </l>
             
            <l n="13.417">Ulla dissolvi quod vi, frangive nequiret;</l>
             
            <l n="13.418">Unde solum genibus multi planxere solutis.</l>
             
            <l n="13.419">Heic, quanquam canis sparsus jam tempora, Grajos</l>
             
            <l n="13.420">Hortatus, Troumque invasit turbidus agmen, <note type="numvers">420</note>
            </l>
             
            <l n="13.421">Injecitque fugam Idomeneus formidine captis.</l>
             
            <l n="13.422">Nanque Cabesaeum leto dedit Othryonea.</l>
             
            <l n="13.423">Excitus belli fama se nuper ad urbem</l>
             
            <l n="13.424">Iliacam hic tulerat, Cassandrae incensus amore,</l>
             
            <l n="13.425">Omnes quae Priami gnatas pulcherrima regis</l>
             
            <l n="13.426">Vincebat longe forma; quam dote sine ulla </l>
             
            <l n="13.427">Poscebat, spondens opus ingens, litore abactos</l>
             
            <l n="13.428">Dardanio egregius bellator pellere Achivos.</l>
             
            <l n="13.429">Ergo viro Priamus tanta mercede puellae</l>
             
            <l n="13.430">Regalem annuerat thalamum, confisus at ille <note type="numvers">430</note>
            </l>
             
            <l n="13.431">Pollicito ingenti, praeceps in bella ruebat.</l>
             
            <l n="13.432">Huic procul intorquet Cretum rex inclytus hastam,</l>
             
            <l n="13.433">Dum contra tumidus fert se, gressuque superbo</l>
             
            <l n="13.434">Incedit; thorax nec ferrum sistere ahenus</l>
             
            <l n="13.435">Evaluit; medium fulgens defigitur alte</l>
             
            <l n="13.436">Cuspis at in ventrem: magno ruit ille fragore</l>
             
            <l n="13.437">Stratus humi. Idomeneus dictis cui fatur acerbis</l>
             
            <l n="13.438">Irridens: Omnes magna mihi laude ferere,</l>
             
            <l n="13.439">Othryoneu, supra mortales, si modo praestes</l>
             
            <l n="13.440">Re, quod pollicitus Priamo es; qui jure spopondit <note type="numvers">440</note>
            </l>
             
            <l n="13.441">Regalis thalamum tibi gnatae scilicet. ultro</l>
             
            <l n="13.442">Nos etiam aequa sumus large spondere parati.</l>
             
            <pb n="377"/>
            <l n="13.443">Natarum Atridae quae formosissima regis,</l>
             
            <l n="13.444">Hanc, tibi uti nubat, patriis ducemus ab Argis;</l>
             
            <l n="13.445">Nobiscum Iliacam si bello everteris urbem.</l>
             
            <l n="13.446">Verum age, me sequere ad naves, de conjuge, deque</l>
             
            <l n="13.447">Dote illic inter Grajos acturus: opimam</l>
             
            <l n="13.448">Invenies soceros dotem praebere paratos.</l>
             
            <l n="13.449">Sic ait; atque pede arreptum per tela trahebat</l>
             
            <l n="13.450">Perque viros. vindex cui protinus Asius audax <note type="numvers">450</note>
            </l>
             
            <l n="13.451">Adfuit, ille pedes gradiens, quem pone secutus</l>
             
            <l n="13.452">Auriga, afflantes tergum prope semper habebat</l>
             
            <l n="13.453">Alipedes. Cretum ductorem figere acuto</l>
             
            <l n="13.454">Asius optabat ferro; percussit adacta</l>
             
            <l n="13.455">Sed prior Idomeneus hunc hasta, rupit et alto</l>
             
            <l n="13.456">Vulnere sub mento jugulum: collapsus at ille</l>
             
            <l n="13.457">Concidit, ut quondam vel quercus celsa, vel alta</l>
             
            <l n="13.458">Populus, aërio vel surgens vertice pinus,</l>
             
            <l n="13.459">Quam, casus videat lignum ut navale marinos,</l>
             
            <l n="13.460">Aggressi ferro certatim, in montibus altis <note type="numvers">460</note>
            </l>
             
            <l n="13.461">Ingentem valida fabri stravere bipenni.</l>
             
            <l n="13.462">Sic currum hic propter stratus, bijugosque jacebat,</l>
             
            <l n="13.463">Dentibus infrendens ac pressans arva cruore</l>
             
            <l n="13.464">Foeda suo. domini leto conterritus amens</l>
             
            <l n="13.465">Auriga obriguit; nec retro vertere currum,</l>
             
            <l n="13.466">Nec vitare hostes audebat. Martius hasta</l>
             
            <l n="13.467">Quem medium Antilochus transverberat; arcuit aere</l>
             
            <l n="13.468">Nec rigido vulnus thorax, at, cuspide ventrem</l>
             
            <l n="13.469">Saucius, e curru moribundus decidit alto.</l>
             
            <l n="13.470">Acer equos Teucrūm e turba, mora nulla, frementes <note type="numvers">470</note>
            </l>
             
            <l n="13.471">Nestorides vertens, in densos egit Achivos.</l>
             
            <l n="13.472">Asion ob caesum doluitque, ac Idomenea</l>
             
            <l n="13.473">Deïphobus contra procurrit; proximus hastam</l>
             
            <l n="13.474">Torsit et ingentem fulgenti cuspide: telum </l>
             
            <pb n="v-403"/>
            <l n="13.475">Ille immane volans viditque, et, corpore flexo,</l>
             
            <l n="13.476">Exiit, occultans clypei sese orbe sub amplo,</l>
             
            <l n="13.477">Quod, tectumque boum tergis, teretique coruscum</l>
             
            <l n="13.478">Aere, aptum et duplici loro, de more gerebat.</l>
             
            <l n="13.479">Hunc subter sese collegit: concita supra</l>
             
            <l n="13.480">Longe abiit vacuas alio delata per auras, <note type="numvers">480</note>
            </l>
             
            <l n="13.481">Transque volans, clypeum et stringens, dedit hasta sonorem.</l>
             
            <l n="13.482">Nec valido incassum fugit tamen acta lacerto,</l>
             
            <l n="13.483">Hippasiden regno sed clarum Hypsenora in imum</l>
             
            <l n="13.484">Saeva jecur fixit, subter praecordia, leto</l>
             
            <l n="13.485">Et stravit. quem Deïphobus premere arva peremptum</l>
             
            <l n="13.486">Ut vidit, laeto has effudit pectore voces:</l>
             
            <l n="13.487">Ultus habet poenas en Asius; imaque duri </l>
             
            <l n="13.488">Tecta petens Orci portasque et ferrea claustra, </l>
             
            <l n="13.489">Gaudet multa, reor, comitem quod munere nactus </l>
             
            <l n="13.490">Ille meo est, nigras pariter qui tendat ad umbras. <note type="numvers">490</note>
            </l>
             
            <l n="13.491">Haec ait. Argivi dictis doluere superbis; </l>
             
            <l n="13.492">Praecipue Antilochus luctu est confusus acerbo: </l>
             
            <l n="13.493">Non tamen exstinctum neglexit moestus amicum, </l>
             
            <l n="13.494">Sed cursans circum clypei tellure jacentem </l>
             
            <l n="13.495">Objectu ingentis texit; quem deinde sodales </l>
             
            <l n="13.496">Mecisteus Echii proles, et fortis Alastor </l>
             
            <l n="13.497">Subductum extulerunt manibus, curvasque ferebant </l>
             
            <l n="13.498">Exanimem ad naves moestique, et multa gementes. </l>
             
            <l n="13.499">Acer at interea Idomeneus haud secius acri </l>
             
            <l n="13.500">Instabat pugnae, cupiens vel mergere caeca <note type="numvers">500</note>
            </l>
             
            <l n="13.501">Nocte aliquem Troum, vel, caris arcet Achivis </l>
             
            <l n="13.502">Dum pestem, ipse cadens extremae occumbere morti.</l>
             
            <l n="13.503">Tunc Aesyetae claro de sanguine cretum </l>
             
            <l n="13.504">Heroa Alcathoum, qui Dardanii Anchisae </l>
             
            <l n="13.505">Natarum primam sibi duxerat Hippodamiam, </l>
             
            <l n="13.506">Quam pater eximio et mater dilexit amore</l>
             
            <pb n="v-430"/>
            <l n="13.507">Cum patrias coleret sedes, aequalibus una</l>
             
            <l n="13.508">Quod cunctis forma insigni praestabat, et omni</l>
             
            <l n="13.509">Docta opere, atque animi solerti mente. puellam</l>
             
            <l n="13.510">Ergo sibi thalami sociarat foedere nulla <note type="numvers">510</note>
            </l>
             
            <l n="13.511">Inter Trojugenas ulli vir laude secundus.</l>
             
            <l n="13.512">Hunc dedit Idomeneo forti maris arbiter alti</l>
             
            <l n="13.513">Mactandum, ipse oculos mulcens, formosaque membra</l>
             
            <l n="13.514">Praepediens. nec jam poterat gressumve referre,</l>
             
            <l n="13.515">Aut vitare hostem: sed, qualis saxea pila</l>
             
            <l n="13.516">Stat, vel celsa arbos frondoso vertice, stantem,</l>
             
            <l n="13.517">Immotoque artus torpentem corpore, pectus</l>
             
            <l n="13.518">In medium valida Cretum rex perculit hasta,</l>
             
            <l n="13.519">Loricaeque gravis perrupit ahenea texta;</l>
             
            <l n="13.520">Fida prius juveni quae mortem arcere solebat, <note type="numvers">520</note>
            </l>
             
            <l n="13.521">Tum raucum insonuit ferro diffissa: fragorem</l>
             
            <l n="13.522">Ille dedit terrae afflictus, defixaque cordi</l>
             
            <l n="13.523">Hasta imo, cor dum trepidat, simul illa tremebat.</l>
             
            <l n="13.524">Robur ibi Mavors, anima fugiente, remisit.</l>
             
            <l n="13.525">Idomeneus magnum clamavit laetus, amaris</l>
             
            <l n="13.526">Deïphobum et verbis irridens, talia fatur:</l>
             
            <l n="13.527">Deïphobe, an videor sat reddere digna, peremptum</l>
             
            <l n="13.528">Contra unum qui tres dederim? jactator inepte,</l>
             
            <l n="13.529">Huc ades, atque manum confer, consistere coram</l>
             
            <l n="13.530">Nec pigeat. nosces qualis Jove cretus ab alto <note type="numvers">530</note>
            </l>
             
            <l n="13.531">Hunc veni. magnum Cretae Minoa potentis</l>
             
            <l n="13.532">Rectorem genuit nam Jupiter; edidit ille</l>
             
            <l n="13.533">Laudibus eximiis florentem Deucaliona,</l>
             
            <l n="13.534">Amplae Deucalion me Cretae regna tenentem,</l>
             
            <l n="13.535">Multa virūm parent cui milia, quemque carinae</l>
             
            <l n="13.536">Huc vexere tibique, patrique, aliisque futurum</l>
             
            <l n="13.537">Trojugenum exitio. Idomeneus haec fatur; at anceps</l>
             
            <l n="13.538">Deïphobus pendensque animi versabat, in agmen </l>
             
            <pb n="v-455"/>
            <l n="13.539">Iliacum cedens retro sibi quaereret omni</l>
             
            <l n="13.540">Unum aliquem e numero comitem, discrimen adiret <note type="numvers">540</note>
            </l>
             
            <l n="13.541">An solus. potior visa haec sententia menti est,</l>
             
            <l n="13.542">Iret ut Aeneam ad magnum; qui, praelia vitans</l>
             
            <l n="13.543">Agmine in extremo stabat, bellator iniqua</l>
             
            <l n="13.544">Mente ferens, quod Marte bonum, primisque virorum</l>
             
            <l n="13.545">Certantem, Priamus nullo accipiebat honore.</l>
             
            <l n="13.546">Hunc adit, atque citus verbis compellat amicis:</l>
             
            <l n="13.547">Magnanime Aenea, Teucrūm fortissime ductor, </l>
             
            <l n="13.548">Nunc fer opem, caraeque viro succurre sororis </l>
             
            <l n="13.549">Exanimi, affinis mentem si cura remordet </l>
             
            <l n="13.550">Ulla tui. citus huc sequere: Alcathoo simul ambo <note type="numvers">550</note>
            </l>
             
            <l n="13.551">Forti ut opem, Grajis ne cedat praeda, feramus: </l>
             
            <l n="13.552">Alcathoo, patria qui te nutrivit in aede </l>
             
            <l n="13.553">Infantem educens puerum; quem jam inclytus hasta </l>
             
            <l n="13.554">Idomeneus dulci spoliavit lumine vitae.</l>
             
            <l n="13.555">Sic ait, incenditque animum. ruit incitus ergo </l>
             
            <l n="13.556">Idomeneum contra, flagratque cupidine pugnae.</l>
             
            <l n="13.557">At non Idomeneus visu est conterritus; usquam </l>
             
            <l n="13.558">Nec fugit, mollis veluti puer; acer ibidem </l>
             
            <l n="13.559">Sed mansit. ceu torvus aper vi fretus in altis </l>
             
            <l n="13.560">Montibus, opperiens turbamque, infestaque tela <note type="numvers">560</note>
            </l>
             
            <l n="13.561">Venantum, solo in saltu stat; terga superne </l>
             
            <l n="13.562">Horrescunt setis; ardentes igne corusco </l>
             
            <l n="13.563">Horrendum micuere oculi; frendetque, recurvos </l>
             
            <l n="13.564">Et dentes acuit, turmas arcere paratus </l>
             
            <l n="13.565">Atque canum, atque virūm: sic heros Lyctius, usquam </l>
             
            <l n="13.566">Ille pedem haud referens, visum imperterritus, audax </l>
             
            <l n="13.567">Aeneam, adversa venientem e parte, manebat;</l>
             
            <l n="13.568">Voce tamen socios inclamans; oraque ad acrem </l>
             
            <l n="13.569">Ascalaphum obvertens, Aphareaque, Deïpyrumque, </l>
             
            <l n="13.570">Antilochumque, et Merionen, Mavortia doctos <note type="numvers">570</note>
            </l>
             
            <pb n="Homer-v-479"/>
            <l n="13.571">Praelia. quos hortans, haec fudit pectore dicta:</l>
             
            <l n="13.572">Huc agite, o socii; solum ne linquite. contra</l>
             
            <l n="13.573">Qui venit, Aenean metuo: mihi turbidus ecce</l>
             
            <l n="13.574">Ingruit, ille viros turbare ac caedere fortis,</l>
             
            <l n="13.575">Atque vigens validae primaevo in flore juventae,</l>
             
            <l n="13.576">Qua vis nulla homini major, quod bella gerenti</l>
             
            <l n="13.577">Si mihi nunc eadem foret aetas; atque maneret,</l>
             
            <l n="13.578">Qui nunc est, animus; pugnarem cominus ultro;</l>
             
            <l n="13.579">Illo et clarus ego, vel me foret ille perempto. </l>
             
            <l n="13.580">Sic ait: hi laeta concordes mente sodali <note type="numvers">580</note>
            </l>
             
            <l n="13.581">Assistunt, humerisque inclinant scuta frequentes.</l>
             
            <l n="13.582">At contra Aeneas socios hortatur et ipse,</l>
             
            <l n="13.583">Deïphobumque, Parinque acuens, et Agenora dium,</l>
             
            <l n="13.584">Dardaniae gentis ductores. pone secuta est</l>
             
            <l n="13.585">Densa cohors numero ingenti; praeit ipse. liquentem</l>
             
            <l n="13.586">Ut praeit ad fontem primo cum vespere pastas</l>
             
            <l n="13.587">Magnus oves aries, cunctae post terga sequuntur</l>
             
            <l n="13.588">Condensae; mulcent pastori gaudia pectus:</l>
             
            <l n="13.589">Sic tacita Aeneas gaudebat mente sequentem</l>
             
            <l n="13.590">Ire ubi conspexit post se magno agmine turbam. <note type="numvers">590</note>
            </l>
             
            <l n="13.591">Alcathoo super adversis utrinque ruebant</l>
             
            <l n="13.592">Illi hastis, densique instabant cominus. aera</l>
             
            <l n="13.593">Pulsa sonant flictu assiduo praecordia circum</l>
             
            <l n="13.594">Se ferro ancipiti per turbam alterna petentum.</l>
             
            <l n="13.595">Praecipue gemini ductores, Martia corda,</l>
             
            <l n="13.596">Idomeneus hinc, hinc Aeneas, armipotenti</l>
             
            <l n="13.597">Aequus uterque deo, magno certamine corpus</l>
             
            <l n="13.598">Alter in alterius cupiebat condere ferrum.</l>
             
            <l n="13.599">Aeneas telum primus contorsit; at ictum</l>
             
            <l n="13.600">Praevidit vigil Idomeneus, et corpore paullum <note type="numvers">600</note>
            </l>
             
            <l n="13.601">Inflexo evasit: vibranti cuspide terrae,</l>
             
            <l n="13.602">Missa manu valida nequidquam, fígitur hasta. </l>
             
            <pb n="v-505"/>
            <l n="13.603">Idomeneus ventrem in medium percussit acuto</l>
             
            <l n="13.604">Oenomaum ferro, duroque obstantia septo</l>
             
            <l n="13.605">Aera cavi rupit thoracis, et ilia subter</l>
             
            <l n="13.606">Ima hausit: jacuit collapsus pulvere in atro.</l>
             
            <l n="13.607">Idomeneus alto defixum in vulnere telum</l>
             
            <l n="13.608">Vi traxit rapiens: at non et pulchra jacentis</l>
             
            <l n="13.609">Detrahere arma humeris potuit, sic undique telis</l>
             
            <l n="13.610">Obruitur, non ille pedes, et fortia, ut olim, <note type="numvers">610</note>
            </l>
             
            <l n="13.611">Crura levis volucremve sequi, quam miserat ipse,</l>
             
            <l n="13.612">Vel vitare, hostis quam contra intorserat, hastam.</l>
             
            <l n="13.613">Ergo locum stabili servabat Marte, cruentam</l>
             
            <l n="13.614">Usque sibi mortem propulsans, lentus at idem</l>
             
            <l n="13.615">Retro ferre pedem, praesensque exire periclum.</l>
             
            <l n="13.616">Hunc contra, tardis dum cedit passibus, hastam,</l>
             
            <l n="13.617">Usque viro infestus, fulgenti cuspide misit</l>
             
            <l n="13.618">Deïphobus. frustrata manum fugit hasta per auras</l>
             
            <l n="13.619">Versa alio, inque humerum subiens defigitur alte</l>
             
            <l n="13.620">Martigenae Ascalapho: magno petit ille cruentam <note type="numvers">620</note>
            </l>
             
            <l n="13.621">Corpore pronus humum; sonitum super arma dedere.</l>
             
            <l n="13.622">Necdum etiam horrendus stratam sibi vulnere prolem</l>
             
            <l n="13.623">Audierat Mavors, patrii sed vertice Olympi</l>
             
            <l n="13.624">Auratas inter nubes regione sedebat</l>
             
            <l n="13.625">In summa, bello secretus; cetera ut omnis</l>
             
            <l n="13.626">Divūm turba Jovi parens abstabat ab armis.</l>
             
            <l n="13.627">Densi ergo Troës, densique in bella ruebant</l>
             
            <l n="13.628">Ascalaphum circa Danai. super insilit acer</l>
             
            <l n="13.629">Deïphobus, galeamque rapit fulvo aere micantem.</l>
             
            <l n="13.630">Armipotens cui Meriones, mora nulla, corusco <note type="numvers">630</note>
            </l>
             
            <l n="13.631">Assiliens ulnam telo ferit: excidit olli</l>
             
            <l n="13.632">Pulchra manu, atque solo sonitum dedit aerea cassis.</l>
             
            <l n="13.633">Meriones, vultur ceu dirus, provolat, hastam</l>
             
            <l n="13.634">Haerentem et recipit, sociumque recedit in agmen. </l>
             
            <pb n="v-533"/>
            <l n="13.635">Deïphobum at, manibus medium complexus, ab armis,</l>
             
            <l n="13.636">Pugnantumque virum turba, strepituque Polites</l>
             
            <l n="13.637">Eripuit frater; seorsum et post praelia densa</l>
             
            <l n="13.638">Duxit, ubi currusque illi, fidusque manebat</l>
             
            <l n="13.639">Auriga, et bijugi celeres. hi multa gementem,</l>
             
            <l n="13.640">Aegrum animi, languentem artus, ad nota vehebant <note type="numvers">640</note>
            </l>
             
            <l n="13.641">Tecta: recens fixa manabat sanguis ab ulna.</l>
             
            <l n="13.642">Nec minus interea socii certamine magno</l>
             
            <l n="13.643">Martem exercebant. clamor magis et magis usque</l>
             
            <l n="13.644">Ardet inexstinctus. longa tum fervidus hasta</l>
             
            <l n="13.645">Aeneas Apharea Caletoriden ferit; aere</l>
             
            <l n="13.646">Adversi et jugulum saevo pertundit: at olli</l>
             
            <l n="13.647">Inflexumque humero jacuit caput, et galea alta,</l>
             
            <l n="13.648">Et fulgens clypeus, magna una est mole secutus</l>
             
            <l n="13.649">Ad terram: atra viro densa nox ingruit umbra.</l>
             
            <l n="13.650">Antilochus trepidum, vertit dum terga, Thoona <note type="numvers">650</note>
            </l>
             
            <l n="13.651">Observans, telo assequitur, venamque, per omne</l>
             
            <l n="13.652">Quae dorsum currens cervicem irrepit in altam,</l>
             
            <l n="13.653">Abscidit sectam penitus: nigram ille supinus</l>
             
            <l n="13.654">Planxit humum, passas extrema in morte sodales</l>
             
            <l n="13.655">Ad caros tendens palmas: super insilit acer</l>
             
            <l n="13.656">Antilochus; jamque arma humeris apprensa trahebat,</l>
             
            <l n="13.657">Huc atque huc volvens oculos celer. undique Troes</l>
             
            <l n="13.658">Condensi clypeum ingentem, varioque metalli</l>
             
            <l n="13.659">Pictum opere, usque hastis pulsabant: nec tamen aere</l>
             
            <l n="13.660">Saevo ipsum poterat quisquam perstringere corpus <note type="numvers">660</note>
            </l>
             
            <l n="13.661">Nam proli deus ipse tridentifer usque periclum</l>
             
            <l n="13.662">Nestoreae praesens arcebat, densa micarent</l>
             
            <l n="13.663">Arma licet circum; nec enim bellator ab hoste</l>
             
            <l n="13.664">Usquam abscedebat, turba sed fortis in ipsa</l>
             
            <l n="13.665">Versabat sese, nec longa immota manebat</l>
             
            <l n="13.666">Hasta unquam in manibus, ferro at crispante coruscam</l>
             
            <pb n="v-558"/>
            <l n="13.667">Jactabat lucem, juvenis dum mente volutat</l>
             
            <l n="13.668">Troum aliquem aut longe jaculari, aut sternere leto</l>
             
            <l n="13.669">Cominus. haec versans haud ille Adamanta fefellit</l>
             
            <l n="13.670">Asiaden. subito adveniens percussit acuto <note type="numvers">670</note>
            </l>
             
            <l n="13.671">Hic medium ferro clypeum: Neptunus at, arcens</l>
             
            <l n="13.672">Triste viro exitium, telo vim protinus omnem</l>
             
            <l n="13.673">Abstulit. Antilochi pars scuto infixa, praeustae</l>
             
            <l n="13.674">More sudis, mansit, pars subter lapsa jacebat</l>
             
            <l n="13.675">Ante pedes. Adamas socium tremefactus in agmen</l>
             
            <l n="13.676">Cedebat mortem vitans; fulgente secutus</l>
             
            <l n="13.677">Meriones hasta cedentem fixit in imo</l>
             
            <l n="13.678">Ventre, via est leto qua proxima, concidit hastam</l>
             
            <l n="13.679">Ille sequens, vastoque afflictus corpore terrae</l>
             
            <l n="13.680">Semianimis sese contorquet. qualis in alto <note type="numvers">680</note>
            </l>
             
            <l n="13.681">Monte olim taurus, vinclis quem fortia colla</l>
             
            <l n="13.682">Ducunt implicitum, luctantem et multa, bubulci:</l>
             
            <l n="13.683">Talis tunc Adamas, immani vulnere ventrem</l>
             
            <l n="13.684">Saucius, hac sese moribundo corpore et illac,</l>
             
            <l n="13.685">Ilia singultu quatiens, versabat, adactum</l>
             
            <l n="13.686">Meriones donec veniens telum abstulit, ad se </l>
             
            <l n="13.687">Vi retrahens: nigrae illi oculos pressere tenebrae.</l>
             
            <l n="13.688">Deïpyrum ferit heic Helenus malam super ense</l>
             
            <l n="13.689">Threïcio, ingenti, galeamque excussit ab alto</l>
             
            <l n="13.690">Vertice: lapsa solo insonuit, longeque volutam <note type="numvers">690</note>
            </l>
             
            <l n="13.691">Ante pedes Grajus sibi miles sustulit; atra</l>
             
            <l n="13.692">Deïpyrum densa nox at caligine texit.</l>
             
            <l n="13.693">Indoluit cari leto Menelaus amici,</l>
             
            <l n="13.694">Nec mora, progreditur contra, torvusque minatur</l>
             
            <l n="13.695">Multa Heleno, dextraque hastam quatit: ille sed arcum</l>
             
            <l n="13.696">Corripuit: cupidique ardent, hic sternere longa </l>
             
            <l n="13.697">Pinu Helenum, hic certo Menelaum figere ab arcu.</l>
             
            <l n="13.698">Priamides misit nervo stridente sagittam.</l>
             
            <pb n="v-586"/>
            <l n="13.699">Illa cavum ad pectus pepulit thoraca, resultans</l>
             
            <l n="13.700">Inde abiit delata alio. velut ampla per aestum <note type="numvers">700</note>
            </l>
             
            <l n="13.701">Area sive fabae, nigri seu trivit acervos</l>
             
            <l n="13.702">Cum ciceris, siliqua foetus arente soluti</l>
             
            <l n="13.703">Absiliunt vanno a celeri; impulsuque vigentis</l>
             
            <l n="13.704">Agricolae, ac Zephyro subsultat flante legumen:</l>
             
            <l n="13.705">Sic, ubi thoracem clari tetigit Menelai,</l>
             
            <l n="13.706">Retro pulsa viam flexit, fugitque sagitta. </l>
             
            <l n="13.707">Hasta sed Atridae veniens perfodit acuto</l>
             
            <l n="13.708">Aere manum, qua Priamides apprenderat arcum,</l>
             
            <l n="13.709">Perque manum est arcu pariter defixa: recessit</l>
             
            <l n="13.710">Ille agmen citus in socium crudelia vitans <note type="numvers">710</note>
            </l>
             
            <l n="13.711">Fata; manu et telum suspensa immane trahebat.</l>
             
            <l n="13.712">Huic hastam subito accurrens eduxit Agenor</l>
             
            <l n="13.713">Magnanimus, vulnus dehinc lana involvit ovilla,</l>
             
            <l n="13.714">Ac tereti adstrinxit funda, quam forte gerebat</l>
             
            <l n="13.715">Assistens regi famulus. Pisander Atriden</l>
             
            <l n="13.716">Interea contra graditur, quem Parca cruentae</l>
             
            <l n="13.717">Ad mortis finem ducebat, Marte domandum,</l>
             
            <l n="13.718">O Menelaë, tuo durae in certamine pugnae.</l>
             
            <l n="13.719">Hi postquam adversi propius venere, lacerto</l>
             
            <l n="13.720">Quam valido intorsit Menelaus, devia longe <note type="numvers">720</note>
            </l>
             
            <l n="13.721">Flexit iter fugiens, ictum nec pertulit hasta:</l>
             
            <l n="13.722">Pisander clypeum clari pepulit Menelai,</l>
             
            <l n="13.723">Sed non et penitus valuit demergere ferrum:</l>
             
            <l n="13.724">Aereus umbo etenim tenuit, praefractaque prima est</l>
             
            <l n="13.725">Pars hastae: ille tamen gaudebat, jam sibi laudent</l>
             
            <l n="13.726">Victori sperans. vagina diripit ensem. </l>
             
            <l n="13.727">Argenti clarum bullis Menelaus, et hostem</l>
             
            <l n="13.728">Aggreditur: citus aeratam rapit ille bipennim</l>
             
            <l n="13.729">Sub clypeo, mediam levato aptarat olivo</l>
             
            <l n="13.730">Quam faber. ambo una plagam inflixere furentes. <note type="numvers">730</note>
            </l>
             
            <pb n="v-613"/>
            <l n="13.731">Hic galeae conum percussit pulchra comantis</l>
             
            <l n="13.732">Ipsam sub cristam, nutantem in vertice summo:</l>
             
            <l n="13.733">Extremam ad nares frontem hic ferit; ossa sub ense</l>
             
            <l n="13.734">Argutum crepuere; cruenti pulvere in atro.</l>
             
            <l n="13.735">Ante pedes oculi jacuerunt, nec mora, totus</l>
             
            <l n="13.736">Curvato ad terram defluxit corpore: pectus</l>
             
            <l n="13.737">Cui medium pressit Menelaus calce, jacentis</l>
             
            <l n="13.738">Arma legens humeris abrepta ingentibus; altum</l>
             
            <l n="13.739">Et clamans, laeto haec effudit pectore dicta, </l>
             
            <l n="13.740">Sic erit ut naves tandem linquatis Achaeas, <note type="numvers">740</note>
            </l>
             
            <l n="13.741">O tumidi, o nunquam satiati Marte cruento</l>
             
            <l n="13.742">Trojugenae, o noxae foedique haud indiga pubes</l>
             
            <l n="13.743">Flagitii, quo me violastis, turba pudoris</l>
             
            <l n="13.744">Nescia, nec veriti, hospitii qui fulmine sancit</l>
             
            <l n="13.745">Jura, Jovem. iratus vobis qui moenia Trojae</l>
             
            <l n="13.746">Versa solo dabit altitonans, quod conjuge, quod me</l>
             
            <l n="13.747">Divitiis ultro insontem spoliastis avitis,</l>
             
            <l n="13.748">Urbe, domo excepti, atque epulis socialibus. īdem</l>
             
            <l n="13.749">Nunc inferre ignem classi, curvasque paratis</l>
             
            <l n="13.750">Ad puppes mactare ducesque, et vulgus Achivūm. <note type="numvers">750</note>
            </l>
             
            <l n="13.751">Ast erit, injiciat vestro qui fraena furori.</l>
             
            <l n="13.752">Jupiter, egregie cordatum hominesque deosque</l>
             
            <l n="13.753">Te super esse ferunt: ex te tamen omne profectum</l>
             
            <l n="13.754">Hocce malum. Teucrūm noxae, scelerique secundus</l>
             
            <l n="13.755">Quandoquidem indulges; qui vi laetantur iniqua,</l>
             
            <l n="13.756">Expleri possunt nec bello aut caedibus unquam.</l>
             
            <l n="13.757">Expletur quaevis hominum satiata cupido;</l>
             
            <l n="13.758">Somnus, amor, dulces cantus, choreaeque decentes;</l>
             
            <l n="13.759">Grata magis quae sunt mortalibus, effera saevi</l>
             
            <l n="13.760">Praelia quam belli, cujus tamen usque libido</l>
             
            <l n="13.761">Urit inexpletos, subeunt nec toedia, Troas.</l>
             
            <l n="13.762">Sic ait: atque viri exuvias, manantia nigro </l>
             
            <pb n="v-640"/>
            <l n="13.763">Arma cruore, dedit sociis; redit ipse laborem</l>
             
            <l n="13.764">Ad durum, et primis miscet se turbidus ira.</l>
             
            <l n="13.765">Clara Pylaemenei proles hunc regis adivit</l>
             
            <l n="13.766">Harpalion; patrem Trojana ad bella secuto</l>
             
            <l n="13.767">Haud licuit patrias cui rursum visere sedes.</l>
             
            <l n="13.768">Hic medium adversi clypeum percussit Atridae</l>
             
            <l n="13.769">Cominus, at subter penitus defigere acutum</l>
             
            <l n="13.770">Aes tamen haud potuit. sociam citus ergo recepit <note type="numvers">770</note>
            </l>
             
            <l n="13.771">Se, mortem vitans, in turbam, lumina vertens</l>
             
            <l n="13.772">Anxius huc atque huc, ne quis forte hostis adacto</l>
             
            <l n="13.773">Figeret incautum telo. dum cedit, ab arcu</l>
             
            <l n="13.774">Meriones misit, nervo stridente, sagittam</l>
             
            <l n="13.775">Aere gravem, cluni quae dextro infixa sub ima</l>
             
            <l n="13.776">Ossa abiit: caros inter dulcem ille sodales</l>
             
            <l n="13.777">Efflavitque animam, seseque, ut reptile, terram</l>
             
            <l n="13.778">Extendit supra: niger alto e vulnere sanguis</l>
             
            <l n="13.779">Ibat, perfusa et tepidus tellure fluebat.</l>
             
            <l n="13.780">Illum Paphlagones curabant, Martia pubes; <note type="numvers">780</note>
            </l>
             
            <l n="13.781">Sublatumque manus inter posuere superbo</l>
             
            <l n="13.782">In curru, et moesti vexere ad moenia; fletum</l>
             
            <l n="13.783">Quos inter fundens ibat pater ipse, perempto</l>
             
            <l n="13.784">Nec poenas gnato, quisquam mactaverat hostem. </l>
             
            <l n="13.785">Caede viri graviter doluit Paris, arsit et ira.</l>
             
            <l n="13.786">Hospes enim quondam juveni multos fuit inter</l>
             
            <l n="13.787">Paphlagonas. celerem nervo hic stridente sagittam</l>
             
            <l n="13.788">In medios misit Trojano ex agmine Achivos.</l>
             
            <l n="13.789">Vir fuit in Grajis, Polyido vate creatus,</l>
             
            <l n="13.790">Euchenor, qui dives opum, fortisque Corintho <note type="numvers">700</note>
            </l>
             
            <l n="13.791">Venerat Iliacum ad litus, non inscius ille</l>
             
            <l n="13.792">Exitii, quod saeva deūm sibi fata parabant.</l>
             
            <l n="13.793">Saepe senex etenim Polyidus dixerat, aede</l>
             
            <l n="13.794">Aut morbo in patria moriturum, aut inter Achaeas </l>
             
            <pb n="v-663"/>
            <l n="13.795">Perdomitum naves Trojano Marte: decoram</l>
             
            <l n="13.796">Ille magis mortem optavit, tabescere tristi</l>
             
            <l n="13.797">Quam morbo, atque notam, multamque subire relictae</l>
             
            <l n="13.798">Militiae indecorem. cui malam subter ad aurem</l>
             
            <l n="13.799">Allapsa est volucris letali cuspide arundo,</l>
             
            <l n="13.800">Exsolvitque animus sese artubus, atraque noctis <note type="numvers">800</note>
            </l>
             
            <l n="13.801">Horrendae supra caligo est fusa jacentem.</l>
             
            <l n="13.802">Horum sic ritu gliscentis praelia flammae </l>
             
            <l n="13.803">Ardebant. nondum audierat quidquam inclytus Hector, </l>
             
            <l n="13.804">Norat ab Argivis nec foede in parte sinistra </l>
             
            <l n="13.805">Dardaniam caedi pubem. victoria Grajis </l>
             
            <l n="13.806">Nam prope jam laeta obtigerat; maris arbiter alti </l>
             
            <l n="13.807">Sic mentesque virūm Neptunus in arma ciebat, </l>
             
            <l n="13.808">Atque, suas idem vires, invictaque promens </l>
             
            <l n="13.809">Robora, ab Argivis arcebat puppibus hostem. </l>
             
            <l n="13.810">Haec nondum audierat, nec norat Martius Hector: <note type="numvers">810</note>
            </l>
             
            <l n="13.811">Septa ubi sed muri, portamque invaserat altam, </l>
             
            <l n="13.812">Perrumpens densae bellator texta phalangis, </l>
             
            <l n="13.813">Illic perstabat; qua parte in litore curvo </l>
             
            <l n="13.814">Subductas magnusque Ajax, et Protesilaus </l>
             
            <l n="13.815">Constituere olim puppes. depressior illic </l>
             
            <l n="13.816">Murus erat: Grajae flos illic pubis, equorum </l>
             
            <l n="13.817">Turba ingens, peditumque; illic Boeotus, Iaon, </l>
             
            <l n="13.818">Locrique, Phthiique, invicto et robore Epei </l>
             
            <l n="13.819">Conferti obstabant simul omnes agmine magno; </l>
             
            <l n="13.820">Nec flammae similem torrenti aspellere quibant <note type="numvers">820</note>
            </l>
             
            <l n="13.821">Hectora, in Argivas cupidum se immittere puppes, </l>
             
            <l n="13.822">Cecropidae lecti ante alios, ductore Menestheo, </l>
             
            <l n="13.823">Quem socii pariter concordi mente sequuntur </l>
             
            <l n="13.824">Phidasque, Stichiusque, Biasque. at ductor Epeis </l>
             
            <l n="13.825">Phylidesque Meges, Amphionque, Draciusque. </l>
             
            <l n="13.826">Phthios ante Medonque, ferox et Marte Podarces</l>
             
            <pb n="Homer-v-693"/>
            <l n="13.827">Ibant; ille, nothum divini germen Oilei,</l>
             
            <l n="13.828">Frater et Ajacis; patria procul aede colebat</l>
             
            <l n="13.829">Sed Phylacen profugus; furiata mente, novercae</l>
             
            <l n="13.830">Quod leto dederat germanum Eriopidos: alter <note type="numvers">830</note>
            </l>
             
            <l n="13.831">Phylacida Iphiclo natus. ducebat uterque</l>
             
            <l n="13.832">Phthium agmen; juncti et Boeoto puppibus hostem</l>
             
            <l n="13.833">Arcebant. forti celer Ajax cretus Oileo</l>
             
            <l n="13.834">Haerebat magno Telamoniadae, comes usque</l>
             
            <l n="13.835">Perpetuus lateri affixus. cervice juvenci</l>
             
            <l n="13.836">Ut duo contenta, concordi mente novali</l>
             
            <l n="13.837">In magno ducunt pressi grave robur aratri; </l>
             
            <l n="13.838">Ima fluit circum queis largus cornua sudor,</l>
             
            <l n="13.839">Discretique jugo tantum, vestigia figunt</l>
             
            <l n="13.840">Aequa pari gressu per sulcos, subter at alte <note type="numvers">840</note>
            </l>
             
            <l n="13.841">Duram findit humum fulgenti vomere aratrum:</l>
             
            <l n="13.842">Sic gemini Ajaces simul ibant, alter adhaerens</l>
             
            <l n="13.843">Alterius lateri; sedenim Telamone creatum</l>
             
            <l n="13.844">Lecta manus, socii multi, fortesque sequuntur,</l>
             
            <l n="13.845">Et clypeum excipiunt, quoties lassata fatigat</l>
             
            <l n="13.846">Genua labor, sudorque viro: contra ortus Oileo</l>
             
            <l n="13.847">It solus, Locri nec juxta in praelia tendunt.</l>
             
            <l n="13.848">Haud etenim conferre manum, atque invadere pugnam</l>
             
            <l n="13.849">Cominus audebant, queis deerat cassis equinis</l>
             
            <l n="13.850">Aerea densa jubis, et scuta ingentia, et hastae <note type="numvers">850</note>
            </l>
             
            <l n="13.851">Fraxineae: tantum freti arcu, et vellere ovillo</l>
             
            <l n="13.852">Contorto in fundam, venere ad moenia Trojae;</l>
             
            <l n="13.853">Eminus et telis, saxorum et grandine saeva</l>
             
            <l n="13.854">Aeratas Troum vastabant saepe phalanges.</l>
             
            <l n="13.855">Ergo et tunc alii claro septi aere praeibant,</l>
             
            <l n="13.856">Densaque cum Teucris atque Hectore cominus arma</l>
             
            <l n="13.857">Contulerant; Locri a tergo, de more latentes,</l>
             
            <l n="13.858">Tela manu assidui spargebant. Troica pubes</l>
             
            <pb n="v-722"/>
            <l n="13.859">Esse memor pugnae haud poterat; cui corda micabant </l>
             
            <l n="13.860">Usque metu longe missis tremefacta sagittis. <note type="numvers">860</note>
            </l>
             
            <l n="13.861">Tunc adeo, Danaūm puppes, tentoria et alta</l>
             
            <l n="13.862">Linquentes, foeda patrios cum clade redissent</l>
             
            <l n="13.863">Ad muros Teucri, audacem bonus Hectora verbis</l>
             
            <l n="13.864">Esset Polydamas ni sic affatus amicis: </l>
             
            <l n="13.865">Hector care, nequis dictis parere monentum.</l>
             
            <l n="13.866">An, tibi quod bello dederunt excellere divi,</l>
             
            <l n="13.867">Vis et consilio sapienti excellere cunctis?</l>
             
            <l n="13.868">Non est ut solus capias simul omnia. divi</l>
             
            <l n="13.869">Dant alium duro insignem clarescere bello;</l>
             
            <l n="13.870">At choreis praestare alium, cantuve, lyrave. <note type="numvers">870</note>
            </l>
             
            <l n="13.871">Sunt quibus ipse bonam locat alto in pectore mentem</l>
             
            <l n="13.872">Jupiter; unde bonum multis mortalibus ingens,</l>
             
            <l n="13.873">Servanturque urbes totae, servantur et ipsi.</l>
             
            <l n="13.874">Audi ergo: dicam quod nobis profore credo.</l>
             
            <l n="13.875">Te circa, frater, flagrat saeva undique pugna:</l>
             
            <l n="13.876">At Troum, postquam murum evasere, labore</l>
             
            <l n="13.877">Pars defessa procul secessit, statque sub armis;</l>
             
            <l n="13.878">Pars naves circa pugnat dispersa, nec hosti</l>
             
            <l n="13.879">Par numero. ergo refer gressum, proceresque vocato</l>
             
            <l n="13.880">Tecum omnes, simul ut consultent, vadere Grajas <note type="numvers">880</note>
            </l>
             
            <l n="13.881">Praestet an in puppes, (tantam si Jupiter aequus</l>
             
            <l n="13.882">Det laudem); anne domum potius sine clade reverti,</l>
             
            <l n="13.883">Dum licet. hesternam ne Graji forte rependant</l>
             
            <l n="13.884">Nam cladem, metuo: naves quod saevus ad altas</l>
             
            <l n="13.885">Bellator sedet; in tanto nec cardine rerum,</l>
             
            <l n="13.886">Ut reor, immotus longum cessabit ab armis. </l>
             
            <l n="13.887">Haec tum Polydamas: tutum non abnuit Hector </l>
             
            <l n="13.888">Consilium, et curru saevis horrendus in armis </l>
             
            <l n="13.889">Desilit, atque virum compellans, talia fatur:</l>
             
            <l n="13.890">Polydama, heic tecum primos tu siste virorum: <note type="numvers">890</note>
            </l>
             
            <pb n="v-750"/>
            <l n="13.891">Ipse ibo, ac pugnae occurram; citus inde revertar,</l>
             
            <l n="13.892">Cum dedero mandata illic, quorum indiget usus. </l>
             
            <l n="13.893">Sic ait; atque virūm incessit per densa, nivali</l>
             
            <l n="13.894">Assimilis monti, colles qui vertice supra</l>
             
            <l n="13.895">Arduus attollit se celso; et, lumina gentis,</l>
             
            <l n="13.896">Troasque et socios magno clamore vocabat.</l>
             
            <l n="13.897">Qui simul Hectoream vocem audivere, ruebant</l>
             
            <l n="13.898">Cuncti ad Pantoiden, ut jussi, Polydamanta. </l>
             
            <l n="13.899">Hector Deïphobumque, Helenumque per agmina regem</l>
             
            <l n="13.900">Asium et Hyrtaciden, atque Asiaden Adamanta <note type="numvers">900</note>
            </l>
             
            <l n="13.901">Hac illac errans quaerebat, sicubi posset</l>
             
            <l n="13.902">Nancisci. incolumes haud nactus, nec sine clade.</l>
             
            <l n="13.903">Nam pars ad naves Argivo Marte jacebant</l>
             
            <l n="13.904">Exanimes, murum pars intra saucia telis</l>
             
            <l n="13.905">Languebant. pugnae tum laeva in parte sodales</l>
             
            <l n="13.906">Hortantem adveniens vidit Parin, arsit et ira</l>
             
            <l n="13.907">Turbidus, ac propior, dictis ita fatur acerbis: </l>
             
            <l n="13.908">Infelix, violare thoros, Pari, docte, puellas</l>
             
            <l n="13.909">Et captare, ubi nunc tibi Deïphobusque, Helenusque,</l>
             
            <l n="13.910">Asiadesque Adamas? bello praeclarus uterque, <note type="numvers">910</note>
            </l>
             
            <l n="13.911">Othryoneus ubi, et Hyrtacides? nunc omnis ab alto</l>
             
            <l n="13.912">Culmine Troja ruit: tibi nunc primo ingruit ipsi</l>
             
            <l n="13.913">Exitium. Fratri, haec jactanti jurgia, formam</l>
             
            <l n="13.914">Par superis leni Paris est sic voce locutus:</l>
             
            <l n="13.915">Hector, ne culpa insontem. fortasse mereri</l>
             
            <l n="13.916">Ista alias potui convicia lentus ad arma.</l>
             
            <l n="13.917">Imbellem nec me prorsus genuere parentes.</l>
             
            <l n="13.918">Ex quo etenim es durae exorsus certamina pugnae</l>
             
            <l n="13.919">Ad naves, conferre manum non parcimus usque</l>
             
            <l n="13.920">Cum Danais, longum et Martis durare laborem. <note type="numvers">920</note>
            </l>
             
            <l n="13.921">Quos quaeris, morte absumpti periere sodales,</l>
             
            <l n="13.922">Deïphobo, atque Heleno exceptis. hi, laesus uterque </l>
             
            <pb n="v-782"/>
            <l n="13.923">Aere manum fixo, pugna excessere cruenta;</l>
             
            <l n="13.924">Arcuit at mortem divūm pater atque hominum rex.</l>
             
            <l n="13.925">Nunc quocunque lubet duc, laeta mente sequemur;</l>
             
            <l n="13.926">Non erit ut quenquam possis reprehendere; quanta</l>
             
            <l n="13.927">Vis etenim cuique est, alacres pugnabimus; ultra</l>
             
            <l n="13.928">Nanque suas potis est nemo contendere vires. </l>
             
            <l n="13.929">Sic fatus, fratri mentem et praecordia flexit.</l>
             
            <l n="13.930">Ergo abeunt illuc, Mavors ubi plurimus ardet <note type="numvers">930</note>
            </l>
             
            <l n="13.931">Cebrionen circa, et praeclarum Polydamanta,</l>
             
            <l n="13.932">Phalcenque, Orthaeumque, et magnanimum Polyphoeten,</l>
             
            <l n="13.933">Palmynque, Ascaniumque, Morynque, duo Hippotionis</l>
             
            <l n="13.934">Germina, ab Ascaniae missi qui pinguibus oris,</l>
             
            <l n="13.935">Luce urbem ad Troum hesterna venere, vicissim</l>
             
            <l n="13.936">Submissi bello defessis. Jupiter egit</l>
             
            <l n="13.937">Continuo quos dura inter discrimina pugnae.</l>
             
            <l n="13.938">Immanes veluti nigro cum turbine venti</l>
             
            <l n="13.939">Camporum per plana ruunt magni Jovis alto</l>
             
            <l n="13.940">Sub tonitru, atque mari miscent se flabra tumultu <note type="numvers">940</note>
            </l>
             
            <l n="13.941">Horrisono; spumis albescunt caerula; vasta</l>
             
            <l n="13.942">Mole tument, seseque urgent ad litora fluctus:</l>
             
            <l n="13.943">Sic alii, tum deinde alii denso agmine Troës,</l>
             
            <l n="13.944">Aere omnes clari, adventant, regemque sequuntur;</l>
             
            <l n="13.945">Ante gradu magno fert sese, non minor ipso</l>
             
            <l n="13.946">Marte, ferox Hector, scutique ingentia praefert</l>
             
            <l n="13.947">Texta, boum tergo consuta, atque aere corusco</l>
             
            <l n="13.948">Tecta super; geminis nutu concussa micabat</l>
             
            <l n="13.949">Temporibus cassis. clypeo sic tectus adibat</l>
             
            <l n="13.950">Ille hostem, contra gradiens, densasque phalanges <note type="numvers">950</note>
            </l>
             
            <l n="13.951">Tentabat, posset si qua pervadere; quibat</l>
             
            <l n="13.952">Nec turbare tamen mentes ac pectora Grajis. </l>
             
            <l n="13.953">Primus ibi, Telamoniades immane frementem,</l>
             
            <l n="13.954">Ille gradu incedens magno, sic voce lacessit: </l>
             
            <pb n="v-810"/>
            <l n="13.955">Huc propius consiste: quid Argivos male terres,</l>
             
            <l n="13.956">Infelix? varias Mavortis novimus artes</l>
             
            <l n="13.957">Nos etiam; nec tu, sed tristi Jupiter ille</l>
             
            <l n="13.958">Nos domuit flagro infensus. vastare carinas</l>
             
            <l n="13.959">Vana tibi sperat nunc mens; at, pellere vim vi</l>
             
            <l n="13.960">Quae valeant, etiam nobis sunt tela, manusque. <note type="numvers">960</note>
            </l>
             
            <l n="13.961">Capta magis nostro, vastataque Marte peribit</l>
             
            <l n="13.962">Ilios alta, opibus dives, multaque beata</l>
             
            <l n="13.963">Prole virūm. atque adeo tibi tempus jam reor ipsi</l>
             
            <l n="13.964">Instare, hinc fugiens tremefacto ut corde precere</l>
             
            <l n="13.965">Atque Jovem atque alios divūm, cupiasque volucri</l>
             
            <l n="13.966">Accipitrum penna celeres magis ire jugales,</l>
             
            <l n="13.967">Pulvereum qui te per campum ad moenia cursu</l>
             
            <l n="13.968">Praecipiti referent. Haec fanti apparuit ales</l>
             
            <l n="13.969">Ecce Jovis dextra altivolans de parte superne.</l>
             
            <l n="13.970">Agnovere omen laeto clamore secundum <note type="numvers">970</note>
            </l>
             
            <l n="13.971">Grajugenae; magnus reddit cum talia contra</l>
             
            <l n="13.972">Priamides: Ajax jactator, garrule, inepte,</l>
             
            <l n="13.973">Nam quid ais? quas tu nugas, quae monstra locutus?</l>
             
            <l n="13.974">Sic utinam claro genitor mihi Jupiter esset</l>
             
            <l n="13.975">Altitonans, partu et me regia lucis in auras</l>
             
            <l n="13.976">Fudisset Juno, templisque arisque dicatis,</l>
             
            <l n="13.977">Quo Pallas, vel quo Phoebus dignarer honore;</l>
             
            <l n="13.978">Exitium ut Danais feret haec lux omnibus, utque</l>
             
            <l n="13.979">Hos inter stratus leto simul ipse jacebis,</l>
             
            <l n="13.980">Stare loco, et conferre gradum, longamque manere <note type="numvers">980</note>
            </l>
             
            <l n="13.981">Hastam hanc ni renuis; tibi quae florentia morsu</l>
             
            <l n="13.982">Membra gravi figet: procurvo in litore Achaeas</l>
             
            <l n="13.983">Stratus ut ad naves immani viscere, multo</l>
             
            <l n="13.984">Et pingui longum pascas avidasque volucres,</l>
             
            <l n="13.985">Atque canes. Hector sic fatus protulit ultra</l>
             
            <l n="13.986">Gressum audax. socii magno clamore sequuntur.</l>
             
            <pb n="v-834"/>
            <l n="13.987">Nec minus adversa Graji de parte dedere</l>
             
            <l n="13.988">Clamorem horrendum, promuntque in praelia vires,</l>
             
            <l n="13.989">Trojugenum et primos stant contra: gliscit utrinque</l>
             
            <l n="13.990">Clamor adusque domos Jovis, et caeli aurea templa. <note type="numvers">990</note>
            </l>
             
         </div>
         <div type="poesis-liber" met="hexameter" n="14">
            <head>HOMERI ILIADOS LIBER QUARTUSDECIMUS</head>
            <l n="14.1">Ingens Nestoreas belli sonus impulit aures,</l>
             
            <l n="14.2">Dum potu revocat vires, exterritus ergo</l>
             
            <l n="14.3">His Asclepiaden compellat vocibus heros.</l>
             
            <l n="14.4">Quis novus hic subito clamor, juxtaque carinas</l>
             
            <l n="14.5">Florentum fremitus juvenum, divine Machaon?</l>
             
            <l n="14.6">Tu tamen heic placide potansque sedensque maneto,</l>
             
            <l n="14.7">Dum caleant igni latices, atrumque lavacro</l>
             
            <l n="14.8">Abluat in molli tibi flava Hecameda cruorem:</l>
             
            <l n="14.9">Ipse ibo; et noscam e speculis quae caussa tumultus. </l>
             
            <l n="14.10">Sic ait; atque intra tentoria celsa jacentem <note type="numvers">10</note>
            </l>
             
            <l n="14.11">Attollit gnati clypeum Thrasymedis, ahenum,</l>
             
            <l n="14.12">Caelatum pulchre, fulgentem; patris habebat</l>
             
            <l n="14.13">Nanque sui clypeum juvenis; tum corripit hastam</l>
             
            <l n="14.14">Ingentem, aerata radiantem cuspide. talis</l>
             
            <l n="14.15">Processitque, stetitque extra tentoria. foedum</l>
             
            <l n="14.16">Cernit opus; cessisse loco, trepidosque referre</l>
             
            <l n="14.17">Usque pedem Danaos: Troas contra ire superbos,</l>
             
            <l n="14.18">Et proferre gradum magis et magis usque: jacere</l>
             
            <l n="14.19">Argivi dejecta solo muri ardua septa.</l>
             
            <l n="14.20">Ingens ut tacito pontus nigrescere fluctu <note type="numvers">20</note>
            </l>
             
            <l n="14.21">Cum coepit, vastae opperiens arguta procellae</l>
             
            <l n="14.22">Flabra: haeret suspensa, usquam nec volvitur unda</l>
             
            <l n="14.23">Huc propulsa, vel huc; aliquis dum nube solutus</l>
             
            <l n="14.24">Ex alta veniat ventus celer ab Jove summo:</l>
             
            <l n="14.25">Sic anceps animi pendebat, multa volutans</l>
             
            <l n="14.26">Mente senex, partesque labans distractus in ambas: </l>
             
            <pb n="v-21"/>
            <l n="14.27">Grajorumne ferat sese inde hortator ad agmen;</l>
             
            <l n="14.28">An petat Atriden Agamemnona, si quid uterque</l>
             
            <l n="14.29">Consilii simul expediant. sententia menti</l>
             
            <l n="14.30">Haec dubiae potior visa est, festinus Atriden <note type="numvers">30</note>
            </l>
             
            <l n="14.31">Ut ferat ad magnum sese. Troësque et Achivi</l>
             
            <l n="14.32">Interea instabant caedi; horrendumque sonabant</l>
             
            <l n="14.33">Ensibus atque hastis pulsata micantibus aera. </l>
             
            <l n="14.34">Nelidae, per castra viam dum carpit, Achaei</l>
             
            <l n="14.35">Occurrunt reges, laesi qui corpora ferro</l>
             
            <l n="14.36">Excessere acie; Tydides, major Atrides,</l>
             
            <l n="14.37">Tertius inde Ithacus. digressi a navibus ibant</l>
             
            <l n="14.38">Hi pariter; quorum puppes in litore stabant</l>
             
            <l n="14.39">Extremo, longe a pugna. tetigere priores</l>
             
            <l n="14.40">Iliacam nam quae terram, de litore longe <note type="numvers">40</note>
            </l>
             
            <l n="14.41">Subductas ultra in campum traxere seorsum,</l>
             
            <l n="14.42">Et muro ingenti cinxere, ac turribus altis.</l>
             
            <l n="14.43">Litus enim, quamvis latum, complectier omnes</l>
             
            <l n="14.44">Haud poterat; populique angusto in fine moveri</l>
             
            <l n="14.45">Haud quibant: alias ergo statuere gradatim</l>
             
            <l n="14.46">Ante alias, totam et complerunt litoris oram,</l>
             
            <l n="14.47">Quanta patet cautes projectas inter utrinque.</l>
             
            <l n="14.48">Quocirca pugnam cupidi spectare, tumultu</l>
             
            <l n="14.49">Exciti et subito, nitentes cuspide longa,</l>
             
            <l n="14.50">Ibant festini; tristique in pectore multus <note type="numvers">50</note>
            </l>
             
            <l n="14.51">Moeror erat. Nestor visus formidine mentes</l>
             
            <l n="14.52">Perculit. hunc ultro sic est affatus Atrides: </l>
             
            <l n="14.53">Ingens o Grajae gentis decus, optime Nestor,</l>
             
            <l n="14.54">Nam cur, hoste, affers huc te, pugnaque relicta?</l>
             
            <l n="14.55">Heu vereor, mihi ne re praestet Martius Hector,</l>
             
            <l n="14.56">Trojugenum in coetu quondam est quod voce superba</l>
             
            <l n="14.57">Pollicitus: Grajis non ante a navibus urbem</l>
             
            <l n="14.58">Venturum Iliacam, quam captas igne carinas </l>
             
            <pb n="Homer-v-47"/>
            <l n="14.59">Ureret, atque ipsos penitus deleret Achivos.</l>
             
            <l n="14.60">Haec tum pollicitus; quae nunc heu cuncta videmus <note type="numvers">60</note>
            </l>
             
            <l n="14.61">Jam perfecta dari. pro dî! me, ut saevus Achilles,</l>
             
            <l n="14.62">Sic cuncti oderunt Danai; nec promere vires,</l>
             
            <l n="14.63">Mente volunt alacri, nec pestem arcere carinis. </l>
             
            <l n="14.64">Haec ille: acer equis Nestor cui talia reddit:</l>
             
            <l n="14.65">Ista quidem manifesta; queat nec Jupiter ipse</l>
             
            <l n="14.66">Jam facere infectum, quod factum vidimus. ingens</l>
             
            <l n="14.67">Stratus enim jacuit murus, munimen ab hoste</l>
             
            <l n="14.68">Quod fore sperabant Danai classique sibique</l>
             
            <l n="14.69">Invictum, nullis frangendum viribus unquam.</l>
             
            <l n="14.70">Ipsas pugna atrox ad naves; noscere cernens <note type="numvers">70</note>
            </l>
             
            <l n="14.71">Nec possis Graji quanam de parte fugaces</l>
             
            <l n="14.72">Turbentur. nusquam non caedes, densaque mixtim</l>
             
            <l n="14.73">Funera, confususque ruens ad sidera clamor.</l>
             
            <l n="14.74">At nos, consilio si quis locus, optime regum,</l>
             
            <l n="14.75">Quaeramus quid res fieri nunc poscat. inire</l>
             
            <l n="14.76">Nam pugnam haud jubeo. pugnae non aptus et armis</l>
             
            <l n="14.77">Bellator, validum enervant cui vulnera corpus. </l>
             
            <l n="14.78">Haec senior. tum sic Atrides: Nestor, ad ipsas </l>
             
            <l n="14.79">Quandoquidem pugnant naves, nec structus Achivis </l>
             
            <l n="14.80">Jam prohibet murus Troas, nec fossa, paratum <note type="numvers">80</note>
            </l>
             
            <l n="14.81">Quod fore perpetuo casus munimen ad omnes </l>
             
            <l n="14.82">Spes erat, incassumque abiit labor irritus; omnes, </l>
             
            <l n="14.83">Nunc, reor, a patria longe carisque propinquis </l>
             
            <l n="14.84">Jupiter indecori vult leto occumbere Achivos. </l>
             
            <l n="14.85">Noram quippe, aequa Danais cum mente favebat: </l>
             
            <l n="14.86">Novi nunc etiam, cum Teucros aequat honore </l>
             
            <l n="14.87">Caelitibus, nostrasque ligat viresque manusque. </l>
             
            <l n="14.88">Ergo agite, atque meis cuncti parete volentes </l>
             
            <l n="14.89">Consiliis. naves, quae primam in litoris oram </l>
             
            <l n="14.90">Subductae, confestim altum trudamus in aequor, <note type="numvers">90</note>
            </l>
             
            <pb n="v-76"/>
            <l n="14.91">Semotas longe a terra quas anchora curvo</l>
             
            <l n="14.92">Detineat firmans morsu, dum venerit atra</l>
             
            <l n="14.93">Nox (tristi absistant si pugna nocte sub ipsa</l>
             
            <l n="14.94">Trojugenae); tum deinde alias deducere puppes</l>
             
            <l n="14.95">Cura fuat, quaecunque absunt a litore. cladem</l>
             
            <l n="14.96">Non turpe est ipsas inter vitare tenebras;</l>
             
            <l n="14.97">Atque malo potior multo est fuga. Talia fantem</l>
             
            <l n="14.98">Torva tuens sic est sapiens affatus Ulysses: </l>
             
            <l n="14.99">Atride, nam quae ista tibi vox fugit ab ore?</l>
             
            <l n="14.100">Exitium Grajis quod nam struis? o mage digne, <note type="numvers">100</note>
            </l>
             
            <l n="14.101">Indecori praesis qui genti cuilibet, inter</l>
             
            <l n="14.102">Quam nos sceptra geras; primo queis magnus ab aevo</l>
             
            <l n="14.103">Jupiter extremae ad finem dedit usque senectae</l>
             
            <l n="14.104">Duro exerceri bello, nescire laborum</l>
             
            <l n="14.105">Et requiem, dum quisque obeat sua fata sub armis.</l>
             
            <l n="14.106">Siccine Dardaniam vis linqui turpiter urbem,</l>
             
            <l n="14.107">Quam propter tulimus tot dura atque aspera Graji?</l>
             
            <l n="14.108">Parce loqui, Danaūm te ne quis talia fantem</l>
             
            <l n="14.109">Audiat, effari quae possit nemo virorum</l>
             
            <l n="14.110">Suetus sana loqui, sceptroque insignis, et idem <note type="numvers">110</note>
            </l>
             
            <l n="14.111">Tot populis, quot tu, imperitans. male displicet istud</l>
             
            <l n="14.112">Consilium, damno et penitus tua dicta, tumultu</l>
             
            <l n="14.113">In medio pugnaque jubes deducere curvas</l>
             
            <l n="14.114">In mare cum puppes; cui jam victoria cedit,</l>
             
            <l n="14.115">Successu magis atque magis laetetur ut hostis.</l>
             
            <l n="14.116">Miles enim pugnam renuet perferre, carinas</l>
             
            <l n="14.117">In mare. deduci simul ut conspexerit, hosti</l>
             
            <l n="14.118">Et cedet, celerisque fugae spe absistet ab armis;</l>
             
            <l n="14.119">Atque tuum tibi consilium, rex, perdet Achivos. </l>
             
            <l n="14.120">Haec Ithacus; rursum Atrides cui talia fatur: <note type="numvers">120</note>
            </l>
             
            <l n="14.121">O Laërtiade, monitu mihi corda subisti </l>
             
            <l n="14.122">Ima gravi: sedenim invitos deducere classem</l>
             
            <pb n="v-105"/>
            <l n="14.123">Haud equidem jubeo Grajos; cupioque doceri</l>
             
            <l n="14.124">Quid sit opus; meliusque opto, quod prosit Achivis,</l>
             
            <l n="14.125">Consilium promat quivis juvenisve, senexve.</l>
             
            <l n="14.126">Tum sic magnanimus Tydides: Istud abunde </l>
             
            <l n="14.127">Qui praestet, nec abest, nec longo est tempore vobis </l>
             
            <l n="14.128">Quaerendus; modo si placeat parere monenti, </l>
             
            <l n="14.129">Nec quisquam irasci incipiat, vel spernere dicta, </l>
             
            <l n="14.130">Quod vobis aevo me cernitis esse minorem. <note type="numvers">130</note>
            </l>
             
            <l n="14.131">Nanque meum genus haud, credo, contemnitis; ortus </l>
             
            <l n="14.132">Qui patre sum Tydeo, Thebis quem bella gerentem </l>
             
            <l n="14.133">Excepit gremio tellus, conditque sepultum. </l>
             
            <l n="14.134">Terna etenim <sic>Portei</sic> nata est de semine proles </l>
             
            <l n="14.135">Inclyta, quae Pleurona, altam et Calydona colebat, </l>
             
            <l n="14.136">Agrius, atque Melas, belloque acerrimus Oeneus, </l>
             
            <l n="14.137">Patre meus pater est quo scilicet editus. inter </l>
             
            <l n="14.138">Praestitit hic fratres mira virtute, paternas </l>
             
            <l n="14.139">Et tenuit sedes. variis erroribus actus</l>
             
            <l n="14.140">At Tydeus Argos coluit, caelestibus ut dīs, <note type="numvers">140</note>
            </l>
             
            <l n="14.141">Atque Jovi est placitum; regali et sanguine gnatam</l>
             
            <l n="14.142">Adrasti duxit, florens opibusque domoque</l>
             
            <l n="14.143">Egregia, atque tenens late arva ingentia, dives</l>
             
            <l n="14.144">Fruge solum, multo circum et pomaria versu,</l>
             
            <l n="14.145">Lanigerique greges pecoris; tum clarus Achivos</l>
             
            <l n="14.146">Hasta inter cunctos, si quando bella vocarent.</l>
             
            <l n="14.147">Haec, ut vera, reor vobis audita. parentum</l>
             
            <l n="14.148">Nunc memores, ne me imbellem ignavumque putate,</l>
             
            <l n="14.149">Nec, dicam juvenis si quid bene, spernite dictum.</l>
             
            <l n="14.150">En agite, ad pugnam vel tardi vulnere, quando <note type="numvers">150</note>
            </l>
             
            <l n="14.151">Res dura et praesens discrimen cogit, eamus.</l>
             
            <l n="14.152">Illic semoti a telis, ne saucia quisquam</l>
             
            <l n="14.153">Figat membra, novo neu vulnus vulnere acerbet,</l>
             
            <l n="14.154">Hortemurque alios, et pubem, segnis ab armis</l>
             
            <pb n="v-132"/>
            <l n="14.155">Quae cessat, voce incensam mittamus in hostem.</l>
             
            <l n="14.156">Sic ait: hi parent dictis, juvenile secuti </l>
             
            <l n="14.157">Consilium; atque gradum celerant; dux ibat Atrides. </l>
             
            <l n="14.158">Sensit caerulei rector maris; oraque cano, </l>
             
            <l n="14.159">Ora, habitumque, seni similis processit, Atriden </l>
             
            <l n="14.160">Et prope magnanimum citus adstitit, atque prehensum <note type="numvers">160</note>
            </l>
             
            <l n="14.161">Dextra, sic blandis compellat vocibus ultro.</l>
             
            <l n="14.162">Atride, saevus nunc certe gaudet Achilles; </l>
             
            <l n="14.163">Exsultatque viro dirum cor, spectat Achivūm </l>
             
            <l n="14.164">Dum caedemque, fugamque. infelix! pectore in alto </l>
             
            <l n="14.165">Cui nil mentis inest sanae. sic numina perdant </l>
             
            <l n="14.166">Justa illum, damnoque onerent, probroque merentem. </l>
             
            <l n="14.167">Sed te nondum omnes dī, rex, odere. videbis </l>
             
            <l n="14.168">Laetus adhuc Troum raptim regesque ducesque, </l>
             
            <l n="14.169">Pulvere complentes camporum lata, relictis </l>
             
            <l n="14.170">Navibus effuso sua ferri ad moenia cursu. <note type="numvers">170</note>
            </l>
             
            <l n="14.171">Haec ait; et campis celeri pede concitus, altum </l>
             
            <l n="14.172">Clamavit. quanta conclamant voce novena, </l>
             
            <l n="14.173">Primam ineunt quando pugnam, vel dena virorum </l>
             
            <l n="14.174">Milia: Neptunus tantam de pectore vocem </l>
             
            <l n="14.175">Fudit, et indomitum Grajis in corda furorem, </l>
             
            <l n="14.176">Robur et injecit subitum, bellare sine ullo </l>
             
            <l n="14.177">Ut fine, ac forti vellent decernere pugna.</l>
             
            <l n="14.178">Interea magni supremo a vertice Olympi </l>
             
            <l n="14.179">Terram humilem late despexit regia Juno: </l>
             
            <l n="14.180">Atque suum atque sui germanum conjugis ire <note type="numvers">180</note>
            </l>
             
            <l n="14.181">Per medias vidit festinum laeta phalanges: </l>
             
            <l n="14.182">Parte alia irriguae celsis in montibus Idae </l>
             
            <l n="14.183">Rupe Jovem in summa; cui diva infensa, sub imo </l>
             
            <l n="14.184">Irarum ingentes volvebat pectore fluctus. </l>
             
            <l n="14.185">Huic ingressa dolos moliri; fallere si qua </l>
             
            <l n="14.186">Possit, et Argivo districtum avertere bello.</l>
             
            <pb n="v-160"/>
            <l n="14.187">Omnia versanti, haec animo sententia sedit,</l>
             
            <l n="14.188">Compta omni ut pulchre cultu descendat in Idam;</l>
             
            <l n="14.189">Eximio captum formae si forte lepore</l>
             
            <l n="14.190">Implicet, exceptoque ulnis et lumina, totam <note type="numvers">190</note>
            </l>
             
            <l n="14.191">Et mentem ignavo componat callida somno. </l>
             
            <l n="14.192">Ergo suum fert se in thalamum, quem filius olli</l>
             
            <l n="14.193">Mulciber exstruxit, valvasque aptavit ahenas</l>
             
            <l n="14.194">Postibus arcana clavi, secreta subire</l>
             
            <l n="14.195">Limina ne quisquam posset de gente deorum.</l>
             
            <l n="14.196">Huc ingressa, operit radiantes lumine valvas:</l>
             
            <l n="14.197">Et primum ambrosia perfundens membra liquenti</l>
             
            <l n="14.198">Abluit; hinc oleo perduxit, diva pararat</l>
             
            <l n="14.199">Quod sibi suaveolens; quod tantum ut morat in alta</l>
             
            <l n="14.200">Aede Jovis, miro late caelumque profundum, <note type="numvers">200</note>
            </l>
             
            <l n="14.201">Terrasque, tractusque maris complebat odore;</l>
             
            <l n="14.202">Hoc postquam corpus perduxit diva, capillum</l>
             
            <l n="14.203">Et rite aurato discrevit pectine; doctis</l>
             
            <l n="14.204">Composuit manibus formans pulchrosque, nitentesque,</l>
             
            <l n="14.205">Et fusos varie divino a vertice plexus:</l>
             
            <l n="14.206">Fulgidulum hinc peplum, quod longo virgo labore</l>
             
            <l n="14.207">Ipsa suis olli manibus Tritonia fecit,</l>
             
            <l n="14.208">Et rerum omnigenis ornavit rite figuris,</l>
             
            <l n="14.209">Induit; ad pectus multo quod fibula morsu</l>
             
            <l n="14.210">Aurea nectebat. zona post ambiit arcta <note type="numvers">210</note>
            </l>
             
            <l n="14.211">Corpus, multiplici ornabat quam fimbria villo.</l>
             
            <l n="14.212">Dehinc triplicem pulchra gemmam suspendit ab aure</l>
             
            <l n="14.213">Hinc atque hinc aptans opus admirabile visu;</l>
             
            <l n="14.214">Atque recens factam imposuit candore nivali</l>
             
            <l n="14.215">Ambrosio vittam capiti, quae fulgida, soli</l>
             
            <l n="14.216">Assimilis, partem radios jactabat in omnem.</l>
             
            <l n="14.217">Tum nitidis soleas pedibus subnectit; et, omni</l>
             
            <l n="14.218">Ornatu fulgens, thalamo procedit ab alto; </l>
             
            <pb n="v-188"/>
            <l n="14.219">Ac Venerem coetu a superūm dea sevocat omni,</l>
             
            <l n="14.220">Seductam et blandis affatur callida verbis: <note type="numvers">220</note>
            </l>
             
            <l n="14.221">Dulcis nata, meis precibus flectere? negabis</l>
             
            <l n="14.222">An flecti? ac noles, quam nunc rem poscere mens est,</l>
             
            <l n="14.223">Largiri, irascens mihi scilicet, ipsa favere</l>
             
            <l n="14.224">Quod Danais; tu, diva, soles defendere Troas? </l>
             
            <l n="14.225">Cui Venus: o Juno, dea magna, o regia magni</l>
             
            <l n="14.226">Proles Saturni, quod versas mente, profare,</l>
             
            <l n="14.227">Quidquid id est: fieri possit modo, laeta volensque</l>
             
            <l n="14.228">Nam faciam, atque omnes impendam sedula curas. </l>
             
            <l n="14.229">Tum sic orsa loqui fallaci pectore Juno est: </l>
             
            <l n="14.230">Illecebrasque, tuosque mihi da, diva, lepores, <note type="numvers">230</note>
            </l>
             
            <l n="14.231">Queis polles, mentesque domas hominumque deūmque. </l>
             
            <l n="14.232">Nanque abeo extremas almae telluris in oras. </l>
             
            <l n="14.233">Oceanumque deūm patrem, Tethynque parentem </l>
             
            <l n="14.234">Visere, qui me ambo primaeva aetate suaque </l>
             
            <l n="14.235">Excepere domo, curaque aluere puellam </l>
             
            <l n="14.236">Ingenti; Rhea quam dederat, quo tempore caelo </l>
             
            <l n="14.237">Saturnum exegit, terrasque et fruge carentem </l>
             
            <l n="14.238">Sub pontum ad Stygias detrusit Jupiter umbras. </l>
             
            <l n="14.239">Hos abeo visura, queam si forte molestam </l>
             
            <l n="14.240">Adveniens blando affatu componere litem. <note type="numvers">240</note>
            </l>
             
            <l n="14.241">Nanque diu thalamo sejuncti mutua sese </l>
             
            <l n="14.242">Oderunt; quorum mentes si nectere vinclo </l>
             
            <l n="14.243">Dulcis amicitiae liceat mihi, magnaque, et omnes </l>
             
            <l n="14.244">Ante alios merito dilecta vocabor utrique.</l>
             
            <l n="14.245">Cui Venus: haud quidquam, quod poscas cunque, licetve, </l>
             
            <l n="14.246">Aut decet abnuere, o divūm regina, supremi </l>
             
            <l n="14.247">O soror, atque eadem conjux augusta Tonantis.</l>
             
            <l n="14.248">Dixit; acu et pictum solvit de pectore lorum, </l>
             
            <l n="14.249">Artis opus mirae, humanas mulcentia mentes </l>
             
            <l n="14.250">Cuncta ubi rerum inerant, amor, atque cupido, loquela <note type="numvers">250</note>
            </l>
             
            <pb n="v-216"/>
            <l n="14.251">Et dulcis, furtim sapientum et corda subire</l>
             
            <l n="14.252">Blanditiae quotquot suerunt, ac vertere mentes.</l>
             
            <l n="14.253">Hoc divae in manibus posuit: dehinc talia fatur: </l>
             
            <l n="14.254">Hoc tibi habe, atque sinu lorum, regina, reconde,</l>
             
            <l n="14.255">Cuncta ubi sunt, quaecunque optas tibi. non erit ut re</l>
             
            <l n="14.256">Infecta redeas, coepto et ludaris inani. </l>
             
            <l n="14.257">Sic Venus: ampla oculos Juno subrisit; et abdit </l>
             
            <l n="14.258">Diva sinu eximium laetanti pectore munus. </l>
             
            <l n="14.259">Nata Jovis patrias retulit se rursus in aedes: </l>
             
            <l n="14.260">At Juno summo digressa est vertice Olympi; 260 </l>
             
            <l n="14.261">Pieriam et lapsu celeri super, et juga pulchrae </l>
             
            <l n="14.262">Emathiae fugiens, nive tecta cacumina, Thracum </l>
             
            <l n="14.263">Aërios tranat montes; nec concita subter </l>
             
            <l n="14.264">Contingit pedibus terram. tum rupibus altum </l>
             
            <l n="14.265">Linquit Atho, labensque maris descendit ad undam </l>
             
            <l n="14.266">Fluctisoni, Lemnumque advenit, regna Thoantis. </l>
             
            <l n="14.267">Convenit hic, Leti fratrem, dea candida Somnum; </l>
             
            <l n="14.268">Et dextram dextra contingens talia fatur:</l>
             
            <l n="14.269">Somne, hominum, atque deūm domitor, si tempore in ullo </l>
             
            <l n="14.270">Audisti facilis mea vota, hoc adde rogatus <note type="numvers">270</note>
            </l>
             
            <l n="14.271">Optanti eximium nunc munus, nulla vetustas </l>
             
            <l n="14.272">Quod memori ex animo acceptum mihi deleat unquam. </l>
             
            <l n="14.273">Mecum ades, atque Jovi, simul ac mihi proximus ille </l>
             
            <l n="14.274">Procumbet, placido fulgentia conde sopore </l>
             
            <l n="14.275">Lumina. si facies, auro radiante coruscum, </l>
             
            <l n="14.276">Pulchro fusum opere, haud ullo corrumpier aevo </l>
             
            <l n="14.277">Quod possit, solium dabitur tibi, magna laboris </l>
             
            <l n="14.278">Merces: Vulcanus multa quod sedulus arte </l>
             
            <l n="14.279">Conflabit meus, atque, pedes quod fulciat apte </l>
             
            <l n="14.280">Dum celebras epulas, supponet rite scabellum. <note type="numvers">380</note>
            </l>
             
            <l n="14.281">Huic lenis placido respondit pectore Somnus: </l>
             
            <l n="14.282">Magni Juno genus Saturni, prima dearum,</l>
             
            <pb n="v-243"/>
            <l n="14.283">Nullum ego non ausim divūm sopire, vel ipsum</l>
             
            <l n="14.284">Oceanum, unde genus divis, immane ruentem,</l>
             
            <l n="14.285">Volventemque altos ingenti murmure fluctus;</l>
             
            <l n="14.286">Unum sed metuo propius vel adire, sopore</l>
             
            <l n="14.287">Vel dulci mulcere Jovem, nisi si velit ipse.</l>
             
            <l n="14.288">Nam me alias etiam stimulasti, diva, secabat</l>
             
            <l n="14.289">Aequoreas qua luce vias magno Jove cretus</l>
             
            <l n="14.290">Alcides, Trojae post moenia diruta bello. <note type="numvers">290</note>
            </l>
             
            <l n="14.291">Tunc ego complexu molli praecordia magno</l>
             
            <l n="14.292">Ima Jovi affusus demulsi: tu, dea, cladem</l>
             
            <l n="14.293">At subitam es molita hosti; flabrisque furentum</l>
             
            <l n="14.294">Ventorum, ac saevo turbasti caerula fluctu;</l>
             
            <l n="14.295">Et cursu excussum, sociaque a pube revulsum,</l>
             
            <l n="14.296">Egisti Coam vesano turbine ad urbem.</l>
             
            <l n="14.297">Excitus immanes divūm rex arsit in iras:</l>
             
            <l n="14.298">Atque deos celsa jactans turbabat in aede;</l>
             
            <l n="14.299">Meque furens animi primum quaerebat, ab alto</l>
             
            <l n="14.300">Contusum et caelo salsas jecisset in undas, <note type="numvers">300</note>
            </l>
             
            <l n="14.301">Ni me servasset domitrix hominumque deūmque</l>
             
            <l n="14.302">Nox, gremio excipiens fugientem. turbidus ira</l>
             
            <l n="14.303">Ille manum abstinuit, noctem quod laedere sacram</l>
             
            <l n="14.304">Est veritus. Nunc tu caput objectare periclo,</l>
             
            <l n="14.305">Diva, jubes iterum, moliri et, quae male cedant. </l>
             
            <l n="14.306">Tum Juno: Quid, Somne, animo nunc talia versas</l>
             
            <l n="14.307">Atque tibi trepidat formidine pectus inani?</l>
             
            <l n="14.308">Anne putas Teucros propter sic posse moveri</l>
             
            <l n="14.309">Corda Jovi, Alcidae ut gnati sunt mota periclo?</l>
             
            <l n="14.310">Surge agedum; pretium dabitur, sociare jugali. <note type="numvers">310</note>
            </l>
             
            <l n="14.311">Quam tibi dudum optas vinclo, pulcherrima coetu</l>
             
            <l n="14.312">E Charitum, primo vernantum flore juventae,</l>
             
            <l n="14.313">Pasithea. Ingenti perculsus corda repente</l>
             
            <l n="14.314">Pollicito Somnus laeto haec citus ore profatur.</l>
             
            <pb n="Homer-v-270"/>
            <l n="14.315">En age, diva, lacus Stygios, violandaque nulli </l>
             
            <l n="14.316">Flumina jurato verax. rite altera pinguem </l>
             
            <l n="14.317">Tellurem tangat facito. manus, altera salsi </l>
             
            <l n="14.318">Marmoreos ponti fluctus: testesque vocato, </l>
             
            <l n="14.319">Quotquot Saturnum circa tenet alta sub umbris </l>
             
            <l n="14.320">Terra, deos, thalami cupio cui foedere jungi, <note type="numvers">320</note>
            </l>
             
            <l n="14.321">Te mihi Pasitheam, coetu praecellit in omni </l>
             
            <l n="14.322">Quae Charitum prima florentum aetate, daturam.</l>
             
            <l n="14.323">Haec Somnus: dictis paret dea; jurat et omnem </l>
             
            <l n="14.324">Vim divūm infernam, subter quos Tartara tellus </l>
             
            <l n="14.325">Ima tenet clausos; Titanas nomine dicunt.</l>
             
            <l n="14.326">Ut jurata fidem fecit, testataque divos, </l>
             
            <l n="14.327">Festinant ambo, Lemnoque Imbroque relictis, </l>
             
            <l n="14.328">Atque auras carpunt nigra caligine septi. </l>
             
            <l n="14.329">Jamque adeo celsam pariter venere sub Idam </l>
             
            <l n="14.330">Fontibus irriguam crebris, matremque ferarum, <note type="numvers">330</note>
            </l>
             
            <l n="14.331">Lectum ad litoream. ponti dein aequora linquunt, </l>
             
            <l n="14.332">Inceduntque solo raptim; silva alta tremebat </l>
             
            <l n="14.333">Sub pedibus. Somnus, venientem Jupiter ante </l>
             
            <l n="14.334">Quam videat, tenuitque gradum, furtivus et altae </l>
             
            <l n="14.335">Abjetis ascendit ramos, qua nulla per auras </l>
             
            <l n="14.336">In tota ad caelum surgebat longior Ida. </l>
             
            <l n="14.337">Heic frondes inter, densa protectus ab umbra, </l>
             
            <l n="14.338">Sedit avi similis, vocitant in montibus altis </l>
             
            <l n="14.339">Chalcida quam divi, genus at mortale Cymindin.</l>
             
            <l n="14.340">At Juno summum celeri pede Gargaron Idae <note type="numvers">340</note>
            </l>
             
            <l n="14.341">Ibat ad excelsae. quam vidit Jupiter, arsit </l>
             
            <l n="14.342">Confestim et toto flammatus pectore: qualis </l>
             
            <l n="14.343">Divae furtivo primum est cum junctus amore. </l>
             
            <l n="14.344">Obvius et veniens haec leni est voce locutus: </l>
             
            <l n="14.345">Juno, quo properans alti de vertice Olympi </l>
             
            <l n="14.346">Huc te affers? nec currus adest, geminique jugales:</l>
             
            <pb n="v-300"/>
            <l n="14.347">Tum sic orsa loqui fallaci pectore Juno est:</l>
             
            <l n="14.348">Longe abeo extremas almae telluris in oras, </l>
             
            <l n="14.349">Oceanumque deūm patrem, Tethynque parentem </l>
             
            <l n="14.350">Visere. qui me ambo primaeva aetate suaque <note type="numvers">350</note>
            </l>
             
            <l n="14.351">Excepere domo, curaque aluere puellam </l>
             
            <l n="14.352">Ingenti. hos abeo visum, si forte molestam </l>
             
            <l n="14.353">Adveniens aliqua possim componere litem. </l>
             
            <l n="14.354">Nanque diu thalamo sejuncti, mutua sese  </l>
             
            <l n="14.355">Oderunt, animisque agitant discordibus iras. </l>
             
            <l n="14.356">Irriguae in primis volucres radicibus Idae </l>
             
            <l n="14.357">Stant bijugi, qui me celeri terraque marique </l>
             
            <l n="14.358">Axe vehant: prius haec summo de vertice Olympi </l>
             
            <l n="14.359">Sed veni dictura tibi, ne mente doleres </l>
             
            <l n="14.360">Irata, si forte irem taciturna remotas <note type="numvers">360</note>
            </l>
             
            <l n="14.361">Oceani longe ad sedes ac tecta profundi.</l>
             
            <l n="14.362">Sic ait: altitonans contra sic Jupiter infit: </l>
             
            <l n="14.363">Ire illuc tibi mox actutum, diva, licebit: </l>
             
            <l n="14.364">Nunc mecum haud pigeat paullum cessare, meoque </l>
             
            <l n="14.365">Indulgere animo; cui nunquam pectora tantus </l>
             
            <l n="14.366">Cepit amor; nec quo conjux Ixionis olim </l>
             
            <l n="14.367">Tempore Pirithoum, similem dīs corda creavit; </l>
             
            <l n="14.368">Clarum prae cunctis mortalibus Acrisione </l>
             
            <l n="14.369">Persea nec Danaë genuit quo pulchra, nec illa </l>
             
            <l n="14.370">Nobilis eximii Phoenicis filia prolem <note type="numvers">370</note>
            </l>
             
            <l n="14.371">Quo geminam Minoa tulit, dium et Rhadamanthum: </l>
             
            <l n="14.372">Nec tam grata mihi Semele fuit, Alcmeneve, </l>
             
            <l n="14.373">Altera magnanimi Alcidae, partu altera Bacchi </l>
             
            <l n="14.374">Nobilis, humanas solvit qui ad gaudia mentes; </l>
             
            <l n="14.375">Nec regina Ceres flavo bene compta capillo, </l>
             
            <l n="14.376">Inclyta nec Latona, eadem nec tu, dea, tanto </l>
             
            <l n="14.377">Aeque grata mihi complecti pectus amore. </l>
             
            <l n="14.378">Jupiter haec. Juno verbis cui vafra dolosis:</l>
             
            <pb n="v-330"/>
            <l n="14.379">Nam quid ais? tibi quis mentem, Saturnie, dirus </l>
             
            <l n="14.380">Versat amor? Ida in summa nudoque sub axe <note type="numvers">380</note>
            </l>
             
            <l n="14.381">Quid si divūm aliquis videat nos forte cubantes, </l>
             
            <l n="14.382">Atque aliis narret superis? qua fronte reverti </l>
             
            <l n="14.383">Caelicolum ad sedes tunc possem conscia probri? </l>
             
            <l n="14.384">Verum, ita si placitum, si fert ita corde voluntas, </l>
             
            <l n="14.385">Est thalamus tibi, quem Vulcanus condidit, aptans </l>
             
            <l n="14.386">Postibus ille seras solidis. quin pergimus illuc </l>
             
            <l n="14.387">Et somnum in clauso petimus de more cubili?</l>
             
            <l n="14.388">Tum sic altitonans, caelo qui nubila densat: </l>
             
            <l n="14.389">Ne dubita, divūm neu quenquam, Juno, verere, </l>
             
            <l n="14.390">Aut hominum: auratam cogens denso aëre circum <note type="numvers">390</note>
            </l>
             
            <l n="14.391">Sic tibi ego nubem offundam, quae pervia nulli </l>
             
            <l n="14.392">Sit visu; haud ipsi, qui perspicit omnia, Soli.</l>
             
            <l n="14.393">Haec ait: ac placidae pariter dat membra quieti</l>
             
            <l n="14.394">Stratus humi: alma thorum tellus, mora nulla, recentem</l>
             
            <l n="14.395">Submisit, gramenque sinu foecunda profudit</l>
             
            <l n="14.396">Suaveolens, densum, lotumque, crocumque rubentem</l>
             
            <l n="14.397">Flore novo, et violas, et purpureos hyacinthos.</l>
             
            <l n="14.398">At nubes fudit se circum pulchra repente:</l>
             
            <l n="14.399">Auratis fulgens radiis, sudoque nitebant</l>
             
            <l n="14.400">Rorantes caelo passim per gramina guttae. <note type="numvers">400</note>
            </l>
             
            <l n="14.401">Sic divūm pater atque hominum rex ardua supra</l>
             
            <l n="14.402">Gargara, perdomitus tandem somnoque, dolisque</l>
             
            <l n="14.403">Conjugis, oblita carpebat mente soporem.</l>
             
            <l n="14.404">Quem simul ac toto sopitum pectore sensit</l>
             
            <l n="14.405">Somnus, continuo ad naves descendit Achaeas;</l>
             
            <l n="14.406">Nuncius et veniens Neptuno, talibus infit: </l>
             
            <l n="14.407">Laetus nunc fer opem Danais, Neptune, parumper</l>
             
            <l n="14.408">Et saltem fessis laudem praebere decusque</l>
             
            <l n="14.409">Ne dubita: ignarus rerum, victusque sopore</l>
             
            <l n="14.410">Dum jacet, ille mea domitus vi, et conjugis arte, <note type="numvers">410</note>
            </l>
             
            <pb n="v-360"/>
            <l n="14.411">Jupiter. Haec Somnus: longe dehinc avolat ipse,</l>
             
            <l n="14.412">Et claros hominum coetus, urbesque revisit:</l>
             
            <l n="14.413">Acrius arserunt Neptuni at corda, juvaret</l>
             
            <l n="14.414">Quo Danaos. ergo primis se concitus infert</l>
             
            <l n="14.415">Ordinibus, magnaque hortatur voce morantes: </l>
             
            <l n="14.416">Argivi, an segnes patiemur ab Hectore vinci</l>
             
            <l n="14.417">Priamida, ut capiat puppes, pugnaeque reportet</l>
             
            <l n="14.418">Ut decus? hoc certe speratque, et jactat, ad altas</l>
             
            <l n="14.419">Quod cessat naves, corda ira incensus, Achilles.</l>
             
            <l n="14.420">At, si erimus tamen auxilio nos mutua nobis, <note type="numvers">420</note>
            </l>
             
            <l n="14.421">Non erit invictum cur multum optemus Achillem.</l>
             
            <l n="14.422">Ergo agite, atque meis cuncti parete volentes</l>
             
            <l n="14.423">Consiliis. clypeis praesepti ingentibus, ictus</l>
             
            <l n="14.424">Qui validos perferre queant magis omnibus, aere</l>
             
            <l n="14.425">Et claro galeis tecti radiantibus, hastas</l>
             
            <l n="14.426">Et manibus longo quatientes robore, eamus.</l>
             
            <l n="14.427">Dux ego praegrediar cunctos; nec tempore longo</l>
             
            <l n="14.428">Stare loco poterit, qui nunc furit, improbus Hector.</l>
             
            <l n="14.429">Quisquis Marte bonus scutum at breve gestat, habendum</l>
             
            <l n="14.430">Pejori tradat, tollat sibi grandius ipse. <note type="numvers">430</note>
            </l>
             
            <l n="14.431">Sic ait: hi dictis parent. ad praelia terni </l>
             
            <l n="14.432">Quos reges, aegrique, accepto et vulnere tardi, </l>
             
            <l n="14.433">Armabant, Laërtiades, et primus Atrides, </l>
             
            <l n="14.434">Inclytus et bello Tydides. quippe virorum </l>
             
            <l n="14.435">Hi sese cuneis miscentes, omnia obibant, </l>
             
            <l n="14.436">Armaque mutabant armis; melioribus iret </l>
             
            <l n="14.437">Septus uti melior, pejoraque pejor haberet. </l>
             
            <l n="14.438">Inde viri, ut corpus texerunt aere micanti, </l>
             
            <l n="14.439">Hostem alacres contra vadunt: praeit omnibus, ingens </l>
             
            <l n="14.440">Qui terram quassat, Neptunus; fulminis ensem <note type="numvers">440</note>
            </l>
             
            <l n="14.441">Et dextra similem gestat, longumque, coruscis </l>
             
            <l n="14.442">Horrendum et radiis; quem tristi attingere nunquam</l>
             
            <pb n="v-336"/>
            <l n="14.443">Fas quenquam in pugna; subitus perculsa videntum</l>
             
            <l n="14.444">Terror habet sed corda virūm, longeque coërcet.</l>
             
            <l n="14.445">Parte alia Troum disponit rite maniplos,</l>
             
            <l n="14.446">Atque animos juvenum pugnae aptat Martius Hector.</l>
             
            <l n="14.447">Sic ambo infestis durum certamen in armis</l>
             
            <l n="14.448">Contulerant, Hector, pater et Neptunus, Achivam</l>
             
            <l n="14.449">Hic, Phrygiam hic contra certus defendere pubem.</l>
             
            <l n="14.450">Interea terram fluctu mare proluit ipsas <note type="numvers">450</note>
            </l>
             
            <l n="14.451">Ad naves, Danaūm densa et tentoria; vastus</l>
             
            <l n="14.452">It caelo clamor confertim in bella ruentum.</l>
             
            <l n="14.453">Nec tanto ad terram fremitu ruit unda, furentis </l>
             
            <l n="14.454">Ex alto Boreae pellunt quam flabra; nec ignis,</l>
             
            <l n="14.455">Aërio in saltu silvam qui concitus amplam</l>
             
            <l n="14.456">Corripuit, laxisque intro se immisit habenis;</l>
             
            <l n="14.457">Nec validas inter frondoso vertice quercus</l>
             
            <l n="14.458">Dira sonat reboans immani murmure ventus;</l>
             
            <l n="14.459">Quantus erat Danaūm fremitus Troumque, vicissim</l>
             
            <l n="14.460">Hortantum sese, vesano et Marte furentum. <note type="numvers">460</note>
            </l>
             
            <l n="14.461">Primus ibi Ajacem in magnum ferus Hector adegit </l>
             
            <l n="14.462">Telum ingens recta; frontem ut converterat illuc; </l>
             
            <l n="14.463">Nec ferrum ablusit quoquam, sed pertulit ictum </l>
             
            <l n="14.464">Adveniens, duplex qua supra ingentia balteus </l>
             
            <l n="14.465">Pectora tendebat sese, clypeum alter, at alter </l>
             
            <l n="14.466">Argenti clarum bullis religaret ut ensem. </l>
             
            <l n="14.467">Hi ferrum tenuere, viro ne membra subiret </l>
             
            <l n="14.468">Mollia. Priamides immani turbidus ira </l>
             
            <l n="14.469">Ingemuit, dextra quod fugerat irrita cuspis; </l>
             
            <l n="14.470">Et, mortem vitans, socium cedebat in agmen: <note type="numvers">470</note>
            </l>
             
            <l n="14.471">Ingens cedentem saxo Telamonius Ajax </l>
             
            <l n="14.472">Ingenti, (nam multa, citas religare carinas </l>
             
            <l n="14.473">Queis soliti, ante pedes pugnantum sparsa jacebant) </l>
             
            <l n="14.474">Horum unum attollitque manu, clypeique rotundum</l>
             
            <pb n="v-412"/>
            <l n="14.475">Supra orbem, colli prope finem, turbinis instar,</l>
             
            <l n="14.476">Contorsit magno in pectus stridore per auras.</l>
             
            <l n="14.477">Qualis ubi rapido Jovis igni procidit ingens</l>
             
            <l n="14.478">Ad terram quercus radicitus exturbata,</l>
             
            <l n="14.479">Sulfuris ac tetrum late diffundit odorem;</l>
             
            <l n="14.480">Tum, si quis vidit propior, micat ima pavore <note type="numvers">480</note>
            </l>
             
            <l n="14.481">Corda tremens (magni dirum Jovis, et grave fulgur):</l>
             
            <l n="14.482">Sic prostrata solo vis concidit Hectoris: hastam</l>
             
            <l n="14.483">Abjecit, clypeusque ingenti est mole secutus,</l>
             
            <l n="14.484">Et galea: arma sonum dederunt circum aerea. laeti</l>
             
            <l n="14.485">Accurrunt vasto Danai clamore, jacentem</l>
             
            <l n="14.486">Spes et erat trahere ad sese; tum spicula densi</l>
             
            <l n="14.487">Multa manu intorquent, nequidquam: figere nemo</l>
             
            <l n="14.488">Eminus evaluit, vel cominus. undique regem</l>
             
            <l n="14.489">Nam circumfusi, procerum flos, prima virorum,</l>
             
            <l n="14.490">Aeneasque, et Polydamas, et dius Agenor, <note type="numvers">490</note>
            </l>
             
            <l n="14.491">Et Lyciūm ductor Sarpedon, Glaucus et acer:</l>
             
            <l n="14.492">Nec sociūm e numero quisquam neglexit, et omnes</l>
             
            <l n="14.493">Protexere virum, clypeosque ad tela sinistris</l>
             
            <l n="14.494">Objecere hosti. medio e certamine pugnae</l>
             
            <l n="14.495">Sublatum donec fidi avexere sodales,</l>
             
            <l n="14.496">Atque manus inter tulerunt, semotus ab armis</l>
             
            <l n="14.497">Totam ubi post aciem currus auriga tenebat,</l>
             
            <l n="14.498">Alipedes et equos. hi regem ad nota ferebant</l>
             
            <l n="14.499">Moenia, torpentemque artus, aegroque cientem</l>
             
            <l n="14.500">Ore graves tractim gemitus. dehinc, pulchra fluentem. <note type="numvers">500</note>
            </l>
             
            <l n="14.501">Vorticibus rapidis ad Xantum, cui genus alto</l>
             
            <l n="14.502">Ab Jove, cum venere, citi curruque superbo</l>
             
            <l n="14.503">Depositum stravere solo, laticesque jacenti</l>
             
            <l n="14.504">Affudere: auram paullum sibi redditus ille</l>
             
            <l n="14.505">Dulcem hausit, caelumque oculis suspexit apertis;</l>
             
            <l n="14.506">Inde genu flexo nitens crassum ore, cruorem </l>
             
            <pb n="v-437"/>
            <l n="14.507">Evomuit, rursusque ad terram in terga supinus</l>
             
            <l n="14.508">Defluxit; nigraque oculos caligine texit</l>
             
            <l n="14.509">Nox iterum. nam plaga ingens mentemque domabat</l>
             
            <l n="14.510">Perculsam, nec sueta aptos ad munia nervos. <note type="numvers">510</note>
            </l>
             
            <l n="14.511">At Danai, postquam viderunt Hectora longe</l>
             
            <l n="14.512">Avectum, Troasque urgent, ac praelia miscent.</l>
             
            <l n="14.513">Primus Oilides celer Ajax perculit hasta</l>
             
            <l n="14.514">Satnion Enopiden procurrens, optima Nais</l>
             
            <l n="14.515">Quem tibi quondam, Enops, pascenti armenta creavit,</l>
             
            <l n="14.516">Nympha viro, pulchri prope flumina Satnioëntis.</l>
             
            <l n="14.517">Cominus huic, Ajax defixit in ilia ferrum.</l>
             
            <l n="14.518">Labitur ad terram resupino corpore; circum</l>
             
            <l n="14.519">Orta gravi est Danaūm ac Troum certamine pugna.</l>
             
            <l n="14.520">Ocyus huic, valido quassans immane lacerto <note type="numvers">520</note>
            </l>
             
            <l n="14.521">Telum, Polydamas, Panthei genus, advolat ultor,</l>
             
            <l n="14.522">Atque humerum ferit in dextrum Prothoënora, diam</l>
             
            <l n="14.523">Fortis Areïlyci prolem: gravis hasta cruentum</l>
             
            <l n="14.524">Trans abiit propulsa humerum: pronus cadit ille,</l>
             
            <l n="14.525">Sternitur et passis immundo in pulvere palmis.</l>
             
            <l n="14.526">Polydamas laeto haec tum fudit pectore dicta:</l>
             
            <l n="14.527">Ni me oculi fallunt, validam non irrita fugit</l>
             
            <l n="14.528">Panthoidae hasta manum, excepit sed corpore missam</l>
             
            <l n="14.529">Grajūm aliquis; possit certe vestigia firmans</l>
             
            <l n="14.530">Qua niti, obscuri sedes dum pergit ad Orci. <note type="numvers">530</note>
            </l>
             
            <l n="14.531">Sic ait: Argivis mentem dolor, imaque fodit</l>
             
            <l n="14.532">Corda; sed ante alios magno Telamone creatum</l>
             
            <l n="14.533">Impulit Ajacem, juxta quem saucius heros</l>
             
            <l n="14.534">Planxit humum: citus ergo, refert vestigia in agmen</l>
             
            <l n="14.535">Dum socium, aerata praefulgens cuspide telum</l>
             
            <l n="14.536">Cedenti adjecit jaculans: praevidit at ictum,</l>
             
            <l n="14.537">Obliquansque viam se morte abduxit ab atra</l>
             
            <l n="14.538">Polydamas; telum Archilochus fatale recepit </l>
             
            <pb n="v-464"/>
            <l n="14.539">Immemor. hunc placitum dīs est demittere morti.</l>
             
            <l n="14.540">Summa etenim capiti qua cervix nectitur imo, <note type="numvers">540</note>
            </l>
             
            <l n="14.541">Hasta subit, nervumque secans praecidit utrumque.</l>
             
            <l n="14.542">Procidit, atque solum tangit prius ore, solutis</l>
             
            <l n="14.543">Quam genibus. contra tum sic Telamonius Ajax</l>
             
            <l n="14.544">Inclamans, fortem compellat Polydamanta. </l>
             
            <l n="14.545">Polydama, perpende animo, verumque fatere:</l>
             
            <l n="14.546">Istene vir dignus, caesum Prothoënora caesus</l>
             
            <l n="14.547">Qui penset? certe mihi nec malus esse videtur</l>
             
            <l n="14.548">Ipse, malo natus nec semine; Marte superbi</l>
             
            <l n="14.549">Filius at, fraterve Antenoris: huic reor esse:</l>
             
            <l n="14.550">Nam similem facie, atque humeris, et corpore toto. <note type="numvers">550</note>
            </l>
             
            <l n="14.551">Sic ait, ille virum noscens: praecordia Teucris</l>
             
            <l n="14.552">Ima dolor subiit, morsu et perfodit acuto.</l>
             
            <l n="14.553">Boeotum heic Achamas Promachum longa ferit hasta,</l>
             
            <l n="14.554">Fertque citus fratri auxilium; quem scilicet ille</l>
             
            <l n="14.555">Arreptum pedibus, cupiens spoliare, trahebat.</l>
             
            <l n="14.556">Tum super haec magno gaudens clamore profatur: </l>
             
            <l n="14.557">Graji, turba ferox levibus pugnare sagittis,</l>
             
            <l n="14.558">Et vanas jactare minas assueta sine ullo</l>
             
            <l n="14.559">Fine, labor certe non solis, multus et usque</l>
             
            <l n="14.560">Moeror erit nobis: etiam vos tristia. tandem <note type="numvers">560</note>
            </l>
             
            <l n="14.561">Fata prement; etiam vobis alterna vicissim</l>
             
            <l n="14.562">Funera. jam Promachus (mentes advertite) longo est</l>
             
            <l n="14.563">Compositus somno, mea quem vi perculit hasta,</l>
             
            <l n="14.564">Ne mihi dilatam frater moereret inultus</l>
             
            <l n="14.565">Ob poenam. in patriis fratrem hoc sibi quisque relinqui</l>
             
            <l n="14.566">Aedibus exoptat, caedem qui caede rependat,</l>
             
            <l n="14.567">Ultor et inferias fratri pius immolet hostem. </l>
             
            <l n="14.568">Haec ait: Argivi dictis doluere superbis. </l>
             
            <l n="14.569">Peneleo mens ante alios incensa furore. </l>
             
            <l n="14.570">Ergo ruit contra: venientem, ac dira frementem <note type="numvers">570</note>
            </l>
             
            <pb n="Homer-v-488"/>
            <l n="14.571">Stare Achamas coram haud ausus, regisque manere</l>
             
            <l n="14.572">Penelei telum. qui protinus Ilionea</l>
             
            <l n="14.573">Dejecit leto cretum Phorbante beato;</l>
             
            <l n="14.574">Ante omnes unum Troas quem dexter amavit</l>
             
            <l n="14.575">Majugena, et censu, lucrisque ingentibus auxit.</l>
             
            <l n="14.576">Huic unum conjux partu edidit Ilionea:</l>
             
            <l n="14.577">Hasta supercilium cui tum gravis acta sub ipsum, </l>
             
            <l n="14.578">Ejecitque oculum penitus, nervumque recidit</l>
             
            <l n="14.579">Pervadens retro; passis at saucius ille</l>
             
            <l n="14.580">Sedit humi palmis. vagina diripit ensem <note type="numvers">580</note>
            </l>
             
            <l n="14.581">Peneleus, dextraque micantem extollit, acuto</l>
             
            <l n="14.582">Cervicem et mediam ferro secat. aerea cassis,</l>
             
            <l n="14.583">Abscissumque solo jacuit caput: hasta cruento</l>
             
            <l n="14.584">Haerebat defixa oculo. caput ille, papaver</l>
             
            <l n="14.585">Ceu sectum, dextraque attollit, clamat et altum</l>
             
            <l n="14.586">Vociferans: Troës, matremque, patremque jubete</l>
             
            <l n="14.587">Ilioneo luctus ordiri ac funera. laeto</l>
             
            <l n="14.588">Nec Promachi conjux <sic>Alegenoridae</sic> ad sua vultu</l>
             
            <l n="14.589">Tecta virum excipiet reducem, post eruta bello</l>
             
            <l n="14.590">Pergama cum patrias Graji veniemus ad urbes. <note type="numvers">590</note>
            </l>
             
            <l n="14.591">Haec ille: at gelidus confestim in pectora Teucris</l>
             
            <l n="14.592">Insinuat pavor: huc atque huc pallentia vertunt</l>
             
            <l n="14.593">Ora, fuga liceat duram si evadere cladem. </l>
             
            <l n="14.594">Dicite nunc, Musae, celsi domus ardua Olympi</l>
             
            <l n="14.595">Quas habet, occiso quis primus ab hoste cruentas</l>
             
            <l n="14.596">Retulit exuvias, Neptuni ut numine flexit</l>
             
            <l n="14.597">Pugna vias, magno et Troum res versa tumultu est. </l>
             
            <l n="14.598">Hyrtion ante omnes stravit Telamonius Ajax</l>
             
            <l n="14.599">Gyrtiaden, Mysae ductorem gentis; at acer</l>
             
            <l n="14.600">Antilochus Phalcenque et Mermeron exuit armis; <note type="numvers">600</note>
            </l>
             
            <l n="14.601">Meriones leto dedit Hippotiona, Morynque;</l>
             
            <l n="14.602">At Teucer Prothoona simul premit et Peripheten; </l>
             
            <pb n="v-515"/>
            <l n="14.603">Tum deinde Atrides regali Hyperenora sceptro</l>
             
            <l n="14.604">Insignem longo percussit ad ilia telo,</l>
             
            <l n="14.605">Visceraque et penitum discindens cuspide acuta</l>
             
            <l n="14.606">Ventrem hausit: qua nacta viam per vulnus in auras</l>
             
            <l n="14.607">Vita abiit tenues: oculis nox ingruit atra.</l>
             
            <l n="14.608">Plurima sed Troum demisit corpora morti</l>
             
            <l n="14.609">Magnanimo pernix Ajax prognatus Oileo,</l>
             
            <l n="14.610">Cui similis nemo versis instare sequendo <note type="numvers">610</note>
            </l>
             
            <l n="14.611">Agminibus, postquam terrorem in corda virorum</l>
             
            <l n="14.612">Jupiter atque fugam altitonans immiserat atram. </l>
             
         </div>
         <div type="poesis-liber" met="hexameter" n="15">
            <head>HOMERI ILIADOS LIBER QUINTUSDECIMUS.</head>
            <l n="15.1">At postquam Troës pulsi, verso agmine, vallum </l>
             
            <l n="15.2">Sunt aegre ac fossam transgressi, ac terga prementum </l>
             
            <l n="15.3">Sub manibus multi jacuerunt pulvere in atro: </l>
             
            <l n="15.4">Hi, vacuos juxta camporum in gramine currus </l>
             
            <l n="15.5">Constiterunt paullum, tremefacti corda pavore, </l>
             
            <l n="15.6">Ora metu exsangues pallentia; vertice in Idae </l>
             
            <l n="15.7">Jupiter at somno Junonem propter inerti est </l>
             
            <l n="15.8">Excitus; inque solo viridi stetit, ac vigil ora </l>
             
            <l n="15.9">Vertit ad Argivos, Troasque, hos et videt hosti </l>
             
            <l n="15.10">Terga dare, hos caedi spoliisque instare; simulque <note type="numvers">10</note>
            </l>
             
            <l n="15.11">Ire maris regem Neptunum. parte jacere </l>
             
            <l n="15.12">Ast alia dium videt Hectora; fida, sodales, </l>
             
            <l n="15.13">Pectora, quem circum turbata mente sedebant. </l>
             
            <l n="15.14">Ille autem vix ore animam ducebat anhelo </l>
             
            <l n="15.15">Attonitus, sensuque expers, crassumque cruorem </l>
             
            <l n="15.16">Ejectans: nec enim dextra perculsus inerti </l>
             
            <l n="15.17">Conciderat. pater hunc hominumque deūmque dolore </l>
             
            <l n="15.18">Haud tacito miserans, Junonem torvus acerbo </l>
             
            <l n="15.19">Horrendum adspexit vultu, dehinc talibus infit:</l>
             
            <l n="15.20">Arte tua abjectusque Hector, Troësque fugati, <note type="numvers">20</note>
            </l>
             
            <l n="15.21">Vafra dolos versare, et fraudes nectere, Juno. </l>
             
            <l n="15.22">Quarum, credo equidem, fructus tu prima dolendos </l>
             
            <l n="15.23">Percipies flagris iterum conscissa cruentis. </l>
             
            <l n="15.24">Anne dies memori ex animo tibi fluxit, ab alto </l>
             
            <l n="15.25">Qua te suspendi caelo, geminasque revinctis </l>
             
            <l n="15.26">Incudes pedibus demisi, atque aurea palmis,</l>
             
            <pb n="v-20"/>
            <l n="15.27">Nulla quae frangi vi quirent, vincula nectens</l>
             
            <l n="15.28">Implicui. vacuo pendebas aëre; divi</l>
             
            <l n="15.29">Toto indignantes turbabant plurima caelo,</l>
             
            <l n="15.30">Nec quibant circumfusi te exsolvere vinclis. <note type="numvers">30</note>
            </l>
             
            <l n="15.31">Ast ego, quem validis apprendere cunque furenti</l>
             
            <l n="15.32">Contigerat manibus, jaciebam limine Olympi</l>
             
            <l n="15.33">Praecipitem ex alto longum per inane, pavore</l>
             
            <l n="15.34">Semianimis donec telluris dura veniret</l>
             
            <l n="15.35">Ad sola. nec tumidum post haec tamen omnia facta</l>
             
            <l n="15.36">Pectus adhuc fervens penitus mihi liquerat ira,</l>
             
            <l n="15.37">Alciden propter laesum. quem scilicet, atras</l>
             
            <l n="15.38">Ipsa ciens contra Borea stridente procellas,</l>
             
            <l n="15.39">Mente mala vasti missum per caerula ponti</l>
             
            <l n="15.40">Abstuleras urbis Coae sub moenia cursu <note type="numvers">40</note>
            </l>
             
            <l n="15.41">Excussum. pater at gnatum solvique, labores</l>
             
            <l n="15.42">Et passum duros, Argivae ad moenia gentis,</l>
             
            <l n="15.43">Atque domus patriae miserans ad tecta reduxi.</l>
             
            <l n="15.44">Haec si forte animo exciderunt, meminisse recenti</l>
             
            <l n="15.45">Admonitu rursus cogam, fraudumque, dolique</l>
             
            <l n="15.46">Ut pigeat, noscas et tandem quid tibi lucri</l>
             
            <l n="15.47">Blanditiae, amplexusque ferant, sociumque cubile.</l>
             
            <l n="15.48">Jupiter haec: perculsa animum formidine Juno </l>
             
            <l n="15.49">Intremuitque artus, celeri et sic voce locuta est .</l>
             
            <l n="15.50">Esto nunc testis mihi tellus, atque superne <note type="numvers">50</note>
            </l>
             
            <l n="15.51">Ingens quod partes caelum se tendit in omnes; </l>
             
            <l n="15.52">Atque, deis qua nil jurari est sanctius, alta </l>
             
            <l n="15.53">Labens sub terra nigrae Stygis unda; tuumque, </l>
             
            <l n="15.54">Sancte, caput; nosterque, ausim quem fallere mendax </l>
             
            <l n="15.55">Haud unquam, thalamus: qui nunc Neptunus Achivos </l>
             
            <l n="15.56">Allevat auxilio, magna et premit Hectora clade, </l>
             
            <l n="15.57">Dardaniam et pubem, non suasu ad praelia venit </l>
             
            <l n="15.58">Ille meo, sed sponte sua, miseratus ad ipsas</l>
             
            <pb n="v-43"/>
            <l n="15.59">Argivos naves tot rerum dura ferentes.</l>
             
            <l n="15.60">Ipsi ego quin fuerim, si me nunc audiat, auctor, <note type="numvers">60</note>
            </l>
             
            <l n="15.61">Ire, voces quacunque, animo et parere volente</l>
             
            <l n="15.62">Imperiis rex magne tuis, qui nubila cogis</l>
             
            <l n="15.63">Altitonans, nigraque tegis caligine caelum. </l>
             
            <l n="15.64">Sic Dea: sic hominum contra divumque creator</l>
             
            <l n="15.65">Subridens placido respondit Jupiter ore: </l>
             
            <l n="15.66">O Juno veneranda, deūm si tu mihi coetu </l>
             
            <l n="15.67">In magno assideas concors, nostrique vicissim </l>
             
            <l n="15.68">Conveniant sensus; nae, quem nunc dira cupido </l>
             
            <l n="15.69">Fert alio, mentem Neptunus vertat, utrique </l>
             
            <l n="15.70">Et nostrūm adjungat sese facilisque volensque. <note type="numvers">70</note>
            </l>
             
            <l n="15.71">Verum age, quae dixti, vera si mente locuta es, </l>
             
            <l n="15.72">Ocyus i superūm ad sedes, celeresque jubeto </l>
             
            <l n="15.73">Huc veniant Irisque, arcuque insignis Apollo: </l>
             
            <l n="15.74">Iris ad Argivas ferat ut se nuncia puppes, </l>
             
            <l n="15.75">Neptunum et regem tristique excedere pugna </l>
             
            <l n="15.76">Actutum, atque suas jubeat se condere in aedes; </l>
             
            <l n="15.77">Phoebus at ad pugnam rursum excitet Hectora, vimque </l>
             
            <l n="15.78">Inspiret praesens validam, saevosque dolores, </l>
             
            <l n="15.79">Pressa domant qui corda viro, depellat; Achivos </l>
             
            <l n="15.80">Terreat ut rediens, enervi et vertere cogat <note type="numvers">80</note>
            </l>
             
            <l n="15.81">Terga fugae, donec trepidum formidine vulgus </l>
             
            <l n="15.82">Ipsas Pelidae in puppes incurrat Achillei. </l>
             
            <l n="15.83">Ille suum exhortans in praelia dura ciebit </l>
             
            <l n="15.84">Patroclum; hunc urbis non longe a moenibus Hector </l>
             
            <l n="15.85">Congressus leto sternet, tumidumque virorum </l>
             
            <l n="15.86">Multa caede, meo clarum et Sarpedone vita </l>
             
            <l n="15.87">Exuto. iratus Patroclum propter Achilles </l>
             
            <l n="15.88">Hectora tum nigras Orci demittet ad umbras. </l>
             
            <l n="15.89">Ex illo Argivis a puppibus usque repulsos </l>
             
            <l n="15.90">Troas terga fugae cogam dare versa, Minervae <note type="numvers">90</note>
            </l>
             
            <pb n="v-70"/>
            <l n="15.91">Consiliis, Grajūmque manu dum concidat alta</l>
             
            <l n="15.92">Ilios. ante modum statuam nec mitior ipse</l>
             
            <l n="15.93">Irarum, patiar nec divūm accedere quenquam</l>
             
            <l n="15.94">Auxilio Danais, magni quam dius Achilles</l>
             
            <l n="15.95">Attigerit finem voti, perfectaque cernat,</l>
             
            <l n="15.96">Quae sum pollicitus, moto et quae vertice nutu</l>
             
            <l n="15.97">Ingenti jurans firmavi, qua Dea luce</l>
             
            <l n="15.98">Genua mihi supplex Thetis est amplexa, rogavit</l>
             
            <l n="15.99">Ornarem et fortem ut, Danais infestus, Achillem.</l>
             
            <l n="15.100">Jupiter haec. dictis paret dea; liquit et Idam, <note type="numvers">100</note>
            </l>
             
            <l n="15.101">Atque deūm celsas abiit sublimis in aedes. </l>
             
            <l n="15.102">Ut cum saepe viri mens pervolat incita, magnos </l>
             
            <l n="15.103">Terrae qui tractus lustravit, multaque secum </l>
             
            <l n="15.104">Corde putans memori versat: locus hic prius, ille </l>
             
            <l n="15.105">Dehinc alius, tum deinde alius mihi tactus eunti est: </l>
             
            <l n="15.106">Sic celeri magnum nisu per inane, supremum </l>
             
            <l n="15.107">Se tulit aërii tunc Juno ad culmen Olympi, </l>
             
            <l n="15.108">Inque domum venit celsam Jovis, atque deorum </l>
             
            <l n="15.109">Obtulit adveniens coetu se diva. frequentes </l>
             
            <l n="15.110">Caelicolae assurgunt venienti, ac pocula praebent <note type="numvers">110</note>
            </l>
             
            <l n="15.111">Plena manu affusi certatim. negligit omnes </l>
             
            <l n="15.112">Illa alios: quam pulchra Themis praebebat, amice </l>
             
            <l n="15.113">Accepit pateram. prae cunctis nam Themis olli </l>
             
            <l n="15.114">Obvia se celeri gressu tulit; atque ita, magnam </l>
             
            <l n="15.115">Diva deam trepida compellans voce, locuta est:</l>
             
            <l n="15.116">Adventus subiti quaenam tibi caussa? videris </l>
             
            <l n="15.117">Cur perculsa metu, Juno? conterruit an te </l>
             
            <l n="15.118">Conjux immani Saturnius, ut solet, ira?</l>
             
            <l n="15.119">Cui Juno graviter suspirans: o Themi, parce </l>
             
            <l n="15.120">Ista rogare. mei quam saevus, quamque superbus <note type="numvers">120</note>
            </l>
             
            <l n="15.121">Conjugis est animus, nosti satis ipsa superque. </l>
             
            <l n="15.122">Verum age, nunc epulis tu curam impende regendis</l>
             
            <pb n="v-95"/>
            <l n="15.123">Aequa domo in superūm: cunctos audire licebit</l>
             
            <l n="15.124">Mox inter divos, quae rerum horrenda minetur</l>
             
            <l n="15.125">Efferus; haud quisquam possit quae audire, nec angi,</l>
             
            <l n="15.126">Mortalisve, deusve, licet solemnia laetus</l>
             
            <l n="15.127">Mente hilari plenis agitet convivia mensis. </l>
             
            <l n="15.128">Sic ait; auratoque locavit membra sedili.</l>
             
            <l n="15.129">Omnes perculso moerebant pectore: summis</l>
             
            <l n="15.130">Illa tenus risit, non laeta fronte, labellis; <note type="numvers">130</note>
            </l>
             
            <l n="15.131">Atque irata deis haec moesto corde profatur:</l>
             
            <l n="15.132">Vecordes, stolidique, labos exercet inanis</l>
             
            <l n="15.133">Quos frustra, iratosque Jovi, cupidosque parantem</l>
             
            <l n="15.134">Quae lubet, aut verbis, aut vi cohibere. movetur</l>
             
            <l n="15.135">Ille nihil, longeque sedens nos, nostraque spernit</l>
             
            <l n="15.136">Orsa: deos dicit nam sese morte carentes</l>
             
            <l n="15.137">Antistare animis, invicto et robore cunctos.</l>
             
            <l n="15.138">Ergo, dabit cuivis quam partem cunque malorum,</l>
             
            <l n="15.139">Aequo ferte animo. Marti sua noxa dolorque</l>
             
            <l n="15.140">Jam, reor, obvenit; pugna cui dulcis in acri <note type="numvers">140</note>
            </l>
             
            <l n="15.141">Ascalaphus leto domitus jacet; ille, virorum</l>
             
            <l n="15.142">Nemo unus Marti est quo carior; ille, fatetur</l>
             
            <l n="15.143">Esse suo natum fortis quem sanguine Mavors. </l>
             
            <l n="15.144">Dixerat: iratus femur at percussit utrumque </l>
             
            <l n="15.145">Pronis Mars palmis, gemituque haec addidit alto:</l>
             
            <l n="15.146">Ocyus, o superi, nec sit grave, turbidus altas </l>
             
            <l n="15.147">Hinc feror ad naves Danaūm. stat qualibet illic </l>
             
            <l n="15.148">Ulcisci gnati mortem: nec fulmine stratus </l>
             
            <l n="15.149">Ipse Jovis, fuerit mihi si fatale, recuso, </l>
             
            <l n="15.150">Inter purpureo manantes sanguine rivos, <note type="numvers">150</note>
            </l>
             
            <l n="15.151">Pulvere in immundo, mediaque in caede jacere.</l>
             
            <l n="15.152">Haec effatus, equos curru subjungere jussit </l>
             
            <l n="15.153">Terroremque, Metumque; armis fulgentibus ipse </l>
             
            <l n="15.154">Interea sese cingens in bella parabat. </l>
             
            <pb n="v-120"/>
            <l n="15.155">Heic superis multo gravior majorque coorta </l>
             
            <l n="15.156">Ab Jove confestim summo foret iraque, et atrox </l>
             
            <l n="15.157">Flamma odii; metuens cunctis at sede Minerva </l>
             
            <l n="15.158">Exsurgens subito e celsa, primum evolat extra </l>
             
            <l n="15.159">Vestibulum; atque dei galeam de vertice ahenam, </l>
             
            <l n="15.160">Deque humeris clypeum detraxit; cuspide et hastam <note type="numvers">160</note>
            </l>
             
            <l n="15.161">Aerata dextraeque extorsit, limen ad altum </l>
             
            <l n="15.162">Sepositam et statuit; verbisque ita fatur acerbis:</l>
             
            <l n="15.163">O vesane, excors, male perdite, num tibi frustra </l>
             
            <l n="15.164">Sunt aures? periitne omnis tibi mensque, pudorque? </l>
             
            <l n="15.165">Non audis, narrat quae Juno candida, ab ipso </l>
             
            <l n="15.166">Illa recens digressa Jove? eheu tristia, frater, </l>
             
            <l n="15.167">Tuque prior vis multa pati, ac remeare coactus </l>
             
            <l n="15.168">Vi dura caeli ad sedes; et grandia nobis </l>
             
            <l n="15.169">Ferre mala, atque omnes ingenti perdere clade. </l>
             
            <l n="15.170">Confestim Danaos linquet Troasque superbos <note type="numvers">170</note>
            </l>
             
            <l n="15.171">Nam pater, ac veniet nobis iratus; Olympo </l>
             
            <l n="15.172">Et dabit ingentes turbas, fontesque furore </l>
             
            <l n="15.173">Percitus, insontesque una raptabit. ademptum </l>
             
            <l n="15.174">Ob gnatum irasci nunc ergo desine, multi </l>
             
            <l n="15.175">Longe illo manibus meliores vique, vel ante </l>
             
            <l n="15.176">Sunt caesi, vel post caedentur; nec queat omne </l>
             
            <l n="15.177">Eximere humanum morti genus ulla potestas.</l>
             
            <l n="15.178">Haec ait; ac Martem consueta in sede locavit. </l>
             
            <l n="15.179">Interea Juno tectis Phoebum evocat altis, </l>
             
            <l n="15.180">Atque Irin, superūm quae fert mandata per auras;  180 </l>
             
            <l n="15.181">Compellansque ambo celeri sic ore profatur:</l>
             
            <l n="15.182">Ad sese in Phrygiam vos Jupiter ocyus Idam </l>
             
            <l n="15.183">Ire jubet, coramque audire, ac discere, mandet </l>
             
            <l n="15.184">Quid fieri. celerate viam, ac parete jubenti. </l>
             
            <l n="15.185">Haec ait ante fores: intro dehinc Juno reversa, </l>
             
            <l n="15.186">Aurato sedit solio, festinus Apollo, </l>
             
            <pb n="Homer-v-150"/>
            <l n="15.187">Atque Iris celeri lapsu venere ferarum</l>
             
            <l n="15.188">Ad matrem, crebris manantem fontibus Idam.</l>
             
            <l n="15.189">Caelicolum hic nacti sunt regem in Gargaro alto</l>
             
            <l n="15.190">Solum supremo residentem in vertice: cui se <note type="numvers">190</note>
            </l>
             
            <l n="15.191">Circum suaveolens fundebat candida nubes. </l>
             
            <l n="15.192">Huic ambo sistunt sese. quos mitis amico</l>
             
            <l n="15.193">Excepit vultu sedata Jupiter ira:</l>
             
            <l n="15.194">Paruerant celeres nam jussis, regia Juno</l>
             
            <l n="15.195">Quae tulit. affatur prius almam his vocibus Irin.</l>
             
            <l n="15.196">Iri, agedum, celeri lapsu hinc i nuncia regi </l>
             
            <l n="15.197">Neptuno, et verax, quae mando, haec ipsa referto. </l>
             
            <l n="15.198">Actutum, tristi bello pugnaque relicta, </l>
             
            <l n="15.199">Aut abeat superūm ad coetus, aut sub vada ponti </l>
             
            <l n="15.200">Sin dictis parere negat, spernitque jubentem; <note type="numvers">200</note>
            </l>
             
            <l n="15.201">Quantumvis fortis, videat ne forte manere, </l>
             
            <l n="15.202">Si veniam, nequeat me contra; viribus illum </l>
             
            <l n="15.203">Qui vinco, et major sum natu, sit licet audax </l>
             
            <l n="15.204">Ille, parem et stulte sese mihi jactitet, horrent </l>
             
            <l n="15.205">Omnes quem pavido tremefacti pectore divi.</l>
             
            <l n="15.206">Jupiter haec: Iris paret; ventisque vocatis, </l>
             
            <l n="15.207">Vertice ab Idaeo Trojanas tendit ad arces. </l>
             
            <l n="15.208">Ut quondam volitans aut nix, aut frigida grando </l>
             
            <l n="15.209">Raptim nubifugi Boreae vi concita fertur: </l>
             
            <l n="15.210">Sic medias fugit raptim levis illa per auras; <note type="numvers">210</note>
            </l>
             
            <l n="15.211">Neptunoque adstans regi, sic farier infit.</l>
             
            <l n="15.212">O terras complexe omnes, o crine decore </l>
             
            <l n="15.213">Caeruleo Neptune, Jovis tibi nuncia missu </l>
             
            <l n="15.214">Advenio, dictura, jubet quae dicier ipse. </l>
             
            <l n="15.215">Actutum, tristi bello pugnaque relicta, </l>
             
            <l n="15.216">I superum longe ad coetus, aut sub vada ponti. </l>
             
            <l n="15.217">Sin dictis parere negas, spernisque jubentem; </l>
             
            <l n="15.218">Huc se venturum dicit. verum admonet ante</l>
             
            <pb n="v-180"/>
            <l n="15.219">Ut vites conferre manum. nam viribus ille</l>
             
            <l n="15.220">Te vincit longe, natuque est grandior, etsi <note type="numvers">220</note>
            </l>
             
            <l n="15.221">Esse parem jactas tu te illi scilicet, horrent</l>
             
            <l n="15.222">Omnes quem pavido tremefacti pectore divi. </l>
             
            <l n="15.223">Indignans gemitu; Neptunus talia reddit:</l>
             
            <l n="15.224">Nam quid ait? tantumne animis tumet ille superbis,</l>
             
            <l n="15.225">Cogat ut invitum, sibi, quanquam fortis, honore,</l>
             
            <l n="15.226">Quem tamen esse parem novit? tres nam sumus orti</l>
             
            <l n="15.227">Saturno fratres, Rhea quos veneranda creavit.</l>
             
            <l n="15.228">Ille, et ego, tristes et Pluto qui regit umbras</l>
             
            <l n="15.229">Tres rerum et summam in partes divisimus omnem. </l>
             
            <l n="15.230">Cuique sua obvenit pars aequa forte; profundi</l>
             
            <l n="15.231">Regna mihi pelagi, Plutoni horrenda sub imis</l>
             
            <l n="15.232">Caligo terris, caeli domus aethere in alto</l>
             
            <l n="15.233">Ampla Jovi. tellus, tractusque ingentis Olympi</l>
             
            <l n="15.234">Nunc quoque communes post tempora longa supersunt.</l>
             
            <l n="15.235">Ergo Jovi nil est cur vivam obnoxius: aequus</l>
             
            <l n="15.236">Me sinat; atque habeat placide, quae tertia cessit</l>
             
            <l n="15.237">Tunc, sibi regnorum partem: nec robore quanquam</l>
             
            <l n="15.238">Magno est, ignavum veluti, me territet ille</l>
             
            <l n="15.239">Sed natos dictis natasque minacibus ultro</l>
             
            <l n="15.240">Incessat potius, genuit quos ipse, jubentem <note type="numvers">240</note>
            </l>
             
            <l n="15.241">Queis audire patrem, dicto et parere necesse est. </l>
             
            <l n="15.242">Talia Neptunus; contra Iris talia: mene </l>
             
            <l n="15.243">Istaec dura jubes, Neptune, atque aspera fatu </l>
             
            <l n="15.244">Ferre Jovi responsa? an, verso pectore, mutas </l>
             
            <l n="15.245">Dictum aliquod? flecti non raro versa bonorum </l>
             
            <l n="15.246">Corda solent; nosti et, natu majoribus adstent.</l>
             
            <l n="15.247">Ut Dirae, ac vocem faciles nutumque sequantur.</l>
             
            <l n="15.248">Tum sic caerulei rector maris: O dea, dicis </l>
             
            <l n="15.249">Vera istaec; bene habet res et se, mente sagaci, </l>
             
            <l n="15.250">Quid deceat quid non, cernit cum nuncius: atro: <note type="numvers">250</note>
            </l>
             
            <pb n="v-207"/>
            <l n="15.251">Sed mihi felle dolor subit in praecordia, natum</l>
             
            <l n="15.252">Sorte pari ac fato, verbis cum saevus acerbis</l>
             
            <l n="15.253">Increpat, imperitans aequali. at, percita quamvis</l>
             
            <l n="15.254">Fervent corda furore, placet nunc cedere fratri</l>
             
            <l n="15.255">Sponte mea. dicam ast aliud, veraxque minabor</l>
             
            <l n="15.256">Ex animo: si forte, invitis meque, Minerva;</l>
             
            <l n="15.257">Et celeri, forti et Vulcano, Mercurioque,</l>
             
            <l n="15.258">Junone et magna, soluique pepercerit urbi</l>
             
            <l n="15.259">Pergameae, vastare volet nec moenia bello, </l>
             
            <l n="15.260">Argivaeque decus meritum concedere genti; <note type="numvers">260</note>
            </l>
             
            <l n="15.261">Triste sibi a nobis odiumque iramque paratam</l>
             
            <l n="15.262">Aeternum sciat esse. Haec fatus liquit Achaeam</l>
             
            <l n="15.263">Ultro aciem, atque mari genitor se condidit alto:</l>
             
            <l n="15.264">Absentem optabant moerenti pectore Graji. </l>
             
            <l n="15.265">His Phoebum affari dictis tum Jupiter orsus:</l>
             
            <l n="15.266">Dulcis Phoebe, adeas mando nunc Hectora bello</l>
             
            <l n="15.267">Egregium. ponti Neptunus cessit in alti</l>
             
            <l n="15.268">Jam vada, formidans alto me corda furore</l>
             
            <l n="15.269">Flagrantem; quod ni cessisset sponte, fragorem</l>
             
            <l n="15.270">Ipsi etiam audissent pugnae, quoscunque sub Orco <note type="numvers">270</note>
            </l>
             
            <l n="15.271">Ima deos circa Saturnum terra coërcet.</l>
             
            <l n="15.272">Verum hoc ambobus multo est optatius, illi,</l>
             
            <l n="15.273">Atque mihi, pugnam vitans, iramque manusque</l>
             
            <l n="15.274">Ipse meas metuens longe quod cessit ab armis.</l>
             
            <l n="15.275">Nam sudore foret perfectum non sine multo</l>
             
            <l n="15.276">Certamen. Nunc, quod superest, age, nate, coruscis</l>
             
            <l n="15.277">Horrendam villis cape turbidus aegida, et usque</l>
             
            <l n="15.278">Concutiens, Grajas imple terrore phalanges.</l>
             
            <l n="15.279">Idem tu clari, arcitenens, mihi suscipe curam</l>
             
            <l n="15.280">Hectoris, atque viro validum per membra vigorem <note type="numvers">280</note>
            </l>
             
            <l n="15.281">Adspira, ingentesque animos, dum, Graja carinas </l>
             
            <l n="15.282">Venerit ad curvas fugiens ac litora pubes. </l>
             
            <pb n="v-233"/>
            <l n="15.283">Tum statuam quod opus, rursum ut recreata vigescat</l>
             
            <l n="15.284">Gens, defessa malis, et duro fracta labore. </l>
             
            <l n="15.285">Jupiter haec: patri non segnis paret Apollo.</l>
             
            <l n="15.286">Continuo ex altis mittit se montibus Idae,</l>
             
            <l n="15.287">Accipitri similis rapido, per inane columbas</l>
             
            <l n="15.288">Qui sequitur, vincitque alis genus omne volantum.</l>
             
            <l n="15.289">Ut venit, fortis Priami prolem, Hectora dium ,</l>
             
            <l n="15.290">Jam non membra solo stratum, velut ante; sedentem <note type="numvers">290</note>
            </l>
             
            <l n="15.291">Corpore sed flexo invenit. nanque, excitus alto</l>
             
            <l n="15.292">Ceu somno, socios agnorat: anhelitus imum</l>
             
            <l n="15.293">Aeger nec pectus quassabat, frigidus ibat</l>
             
            <l n="15.294">Nec sudor: Jovis auxilio sibi redditus heros</l>
             
            <l n="15.295">At fuerat. pulchro quem juxta constitit arcu </l>
             
            <l n="15.296">Insignis Phoebus, fuditque has pectore voces: </l>
             
            <l n="15.297">Hector Priamide, longe semotus ab armis </l>
             
            <l n="15.298">Cur langues? mentem subiit quaenam anxia cura?</l>
             
            <l n="15.299">Aegre animam ducens cui talia reddidit Hector:</l>
             
            <l n="15.300">Quis coram scitare istaec, divum optime? necdum <note type="numvers">300</note>
            </l>
             
            <l n="15.301">Audisti naves propter bello acer Achaeas</l>
             
            <l n="15.302">Ut me Ajax, olli socios dum perdere leto</l>
             
            <l n="15.303">Non cesso, immani saxo male perculit ipsum</l>
             
            <l n="15.304">In pectus, pugnaque exegit, robur et omne</l>
             
            <l n="15.305">Solvit: ego hac certe manes me luce putavi,</l>
             
            <l n="15.306">Atque domos Orci visurum, pectore dulcem</l>
             
            <l n="15.307">Jam jam animam exhalans. Haec Martius Hector: Apollo</l>
             
            <l n="15.308">Haec contra: Nunc fide animo; talem tibi magnus</l>
             
            <l n="15.309">Jupiter ex alta submisit providus Ida </l>
             
            <l n="15.310">Custodem comitemque, aurato bella gerentem <note type="numvers">310</note>
            </l>
             
            <l n="15.311">Phoebum ense; exitium tibi qui fatale nec ante</l>
             
            <l n="15.312">Cessavi prohibere ipsi, nec moenibus urbis.</l>
             
            <l n="15.313">Verum age, nunc densos equites ad litora, curvas</l>
             
            <l n="15.314">Et puppes hortare, leves impellere currus: </l>
             
            <pb n="v-259"/>
            <l n="15.315">Ast ego praegrediens bijugisque volantibus omnem </l>
             
            <l n="15.316">Ante viam sternam, diro et terrore fugaque </l>
             
            <l n="15.317">Turbabo attonitis perculsum pectus Achivis.</l>
             
            <l n="15.318">Sic ait; ac subitum afflavit per membra vigorem.</l>
             
            <l n="15.319">Ac velut in plenis praesepibus hordea pastus</l>
             
            <l n="15.320">Ille diu sonipes, rupit si vincla, virentum <note type="numvers">320</note>
            </l>
             
            <l n="15.321">Planitiem et fugiens camporum est nactus apertam;</l>
             
            <l n="15.322">Insultatque solo, celsum et caput arrigit alte</l>
             
            <l n="15.323">Luxurians, luduntque jubae per colla, nitentes</l>
             
            <l n="15.324">Perque armos; volat ante levis Zephyrumque Notumque</l>
             
            <l n="15.325">Arva secans; et nota petit vel pascua equarum,</l>
             
            <l n="15.326">Vel fluvium, adsuetus vitreas innare per undas:</l>
             
            <l n="15.327">Genua pedesque levis rapido sic incitus Hector</l>
             
            <l n="15.328">Jactabat cursu, exhortans ad praelia turmas,</l>
             
            <l n="15.329">Ut dulci divina sono vox impulit aures.</l>
             
            <l n="15.330">Cornigero veluti sublimem vertice duri <note type="numvers">330</note>
            </l>
             
            <l n="15.331">Agricolae in cervum, fida stipante canum vi,</l>
             
            <l n="15.332">Aut capream, cursu, vasto et clamore feruntur.</l>
             
            <l n="15.333">Ille quidem rupesve inter virgultave densa</l>
             
            <l n="15.334">Abditus occultat sese: verum excitus acri</l>
             
            <l n="15.335">Interea fremitu silva leo prodit ab alta,</l>
             
            <l n="15.336">Atque viam horrendus mediam tenet: haud mora cuncti</l>
             
            <l n="15.337">Perculsis cecidere animis; tremefactaque gressum</l>
             
            <l n="15.338">Turba refert: gelida pallent formidine vultus:</l>
             
            <l n="15.339">Sic Danai Teucros urgebant agmine denso,</l>
             
            <l n="15.340">Ancipiti et ferro caedebant, ensibus, hastis <note type="numvers">340</note>
            </l>
             
            <l n="15.341">Et rigidis: magnum subito at videre maniplis</l>
             
            <l n="15.342">Hectora ut in mediis, turbato pectore cuncti</l>
             
            <l n="15.343">Intremuere; omnis excussa est pectore virtus. </l>
             
            <l n="15.344">Hos inter, proles Andraemonis inclyta, coepit</l>
             
            <l n="15.345">Corde Thoas fari haec perculso, maximus ille</l>
             
            <l n="15.346">Aetolos inter bellator, telaque doctus</l>
             
            <pb n="v-282"/>
            <l n="15.347">Missa manu torquere, manum et conferre; diserto</l>
             
            <l n="15.348">Ore idem cedens paucis, contendere verbis</l>
             
            <l n="15.349">Si quando in coetu pubes coepisset Achivūm.</l>
             
            <l n="15.350">Hic Grajis est in mediis ita farier orsus: <note type="numvers">350</note>
            </l>
             
            <l n="15.351">Pro superi! quale hoc percellit lumina monstrum! </l>
             
            <l n="15.352">Qua, fatum eluctans, vitae se Martius Hector </l>
             
            <l n="15.353">Restituit rursus? quem spes erat omnibus una </l>
             
            <l n="15.354">Sub Telamoniadae manibus cecidisse cruento </l>
             
            <l n="15.355">Perdomitum leto. Grajis male numen amicum </l>
             
            <l n="15.356">Nempe aliquod mortisque virum de faucibus atrae </l>
             
            <l n="15.357">Exemit, servatque; neci qui saevus Achivos </l>
             
            <l n="15.358">Ante dabat, dabit atque iterum. nec enim sine magno </l>
             
            <l n="15.359">Ille Jove exsultatque in primis, et furit acer </l>
             
            <l n="15.360">Ut nemo. Haec propter, mentes advertite, dicam <note type="numvers">360</note>
            </l>
             
            <l n="15.361">Quid fit opus: dictis nemo at parere recuset. </l>
             
            <l n="15.362">Hortemur vulgus procul hinc secedere celsas </l>
             
            <l n="15.363">Ad puppes: ipsi ante alios, qui dicimur esse </l>
             
            <l n="15.364">Egregii bello, stemus; si forte ruentem </l>
             
            <l n="15.365">Occursu primi valido cohibere queamus </l>
             
            <l n="15.366">Arrectis adversi hastis; nec, fortis et acer </l>
             
            <l n="15.367">Sit licet, audebit Danaūm se immittere turbae.</l>
             
            <l n="15.368">Haec ait: at Graji parent, ac dicta capessunt. </l>
             
            <l n="15.369">Continuo magnusque Ajax, rectorque virorum </l>
             
            <l n="15.370">Idomeneus, Teucerque, Megesque, atque inclytus armis <note type="numvers">370</note>
            </l>
             
            <l n="15.371">Meriones, ipso bellantum flore coacto, </l>
             
            <l n="15.372">Instruxere aciem adversi, pugnaeque parant se: </l>
             
            <l n="15.373">Turba retro interea ad naves, ut jussa, redibat.</l>
             
            <l n="15.374">Incurrunt primi Troës denso agmine, gressu </l>
             
            <l n="15.375">Quos Hector magno torvus praeit. altus Apollo </l>
             
            <l n="15.376">Ante virum graditur, niveos circumdatus atra </l>
             
            <l n="15.377">Nube humeros, saevusque manu praeportat utraque </l>
             
            <l n="15.378">Aegida terrificam, villis horrentibus hirtam </l>
             
            <pb n="v-309"/>
            <l n="15.379">Hinc atque hinc, late fulgentem; Mulciber olim</l>
             
            <l n="15.380">Quam fecit, donumque Jovi dedit ipse, virorum <note type="numvers">380</note>
            </l>
             
            <l n="15.381">Terreret pavidas diro ut gestamine mentes.</l>
             
            <l n="15.382">Hanc gestans manibus, Troas ducebat Apollo.</l>
             
            <l n="15.383">Quos Argiva phalanx adversa fronte ruentes</l>
             
            <l n="15.384">Sustinet. it caelo sublatus clamor utrinque</l>
             
            <l n="15.385">Ingens; tela volant nervis propulsa, frequentes</l>
             
            <l n="15.386">Bellantum e manibus magno stridore feruntur</l>
             
            <l n="15.387">Usque hastae, ac juvenum florenti corpore sese</l>
             
            <l n="15.388">Pars condit, pars magna solo defixa, priusquam</l>
             
            <l n="15.389">Adversum posset veniens attingere corpus,</l>
             
            <l n="15.390">In medio stabat, cupiens haurire cruorem. <note type="numvers">390</note>
            </l>
             
            <l n="15.391">Immotam donec gestavit Phoebus Apollo</l>
             
            <l n="15.392">Aegida, tela pari certamine missa volabant</l>
             
            <l n="15.393">Hinc atque hinc, pubes et leto strata cadebat:</l>
             
            <l n="15.394">Ille sed Argivum postquam conversus ad agmen</l>
             
            <l n="15.395">Aegida terrificam concussit, voce ruentes</l>
             
            <l n="15.396">Et contra horrenda increpuit; vim protinus omnem</l>
             
            <l n="15.397">Infregit, mentes enervans: excidit omne</l>
             
            <l n="15.398">Continuo robur, dextraeque ad fortia torpent.</l>
             
            <l n="15.399">Ut geminae deprensa boumve armenta, gregemve</l>
             
            <l n="15.400">Magnum ovium quandoque ferae, dum caeca silet nox, <note type="numvers">400</note>
            </l>
             
            <l n="15.401">Incursu turbant subito; procul inscius inde</l>
             
            <l n="15.402">Pastor abest: Danai magno sic versa tumultu </l>
             
            <l n="15.403">Terga dabant pavidi, enerves; foedam altus Apollo</l>
             
            <l n="15.404">Nanque fugam injecit miseris; magnumque secundus</l>
             
            <l n="15.405">Priamidae saevo ac Teucris indulsit honorem.</l>
             
            <l n="15.406">Tum vir quisque virum legit, quem mitteret Orco, </l>
             
            <l n="15.407">Ut rara est laxis acies disjecta maniplis. </l>
             
            <l n="15.408">Hector dat leto Stichiumque ac Arcesilaum, </l>
             
            <l n="15.409">Boeotae hunc gentis ductorem, fortis at illum </l>
             
            <l n="15.410">Ante alios fidum comitem per bella Menesthei.  <note type="numvers">410</note>
            </l>
             
            <pb n="v-331"/>
            <l n="15.411">Aeneas telo premit Iason, atque Medonta</l>
             
            <l n="15.412">Ajacis fratrem, atque notham praestantis Oilei</l>
             
            <l n="15.413">Progeniem. hic celsam patria procul urbe colebat</l>
             
            <l n="15.414">Extorris Phylacen; irata mente, novercae</l>
             
            <l n="15.415">Confodit ferro quod fratrem Eriopidos, acer</l>
             
            <l n="15.416">Regali thalamo sibi quam sociarat Oileus:</l>
             
            <l n="15.417">Iasus at, claro natus de sanguine Spheli</l>
             
            <l n="15.418">Bucolidae, Actaeam pubem ductabat in arma.</l>
             
            <l n="15.419">Polydamas fortem fortis Mecistea mactat;</l>
             
            <l n="15.420">Priamides Echium prima inter tela Polites; <note type="numvers">420</note>
            </l>
             
            <l n="15.421">At Clonium eximius morti demittit Agenor;</l>
             
            <l n="15.422">Deïocho in primis fugienti, pone sagittam</l>
             
            <l n="15.423">Infra humerum dorso fixit Paris, egit et alte</l>
             
            <l n="15.424">Horrendum stridens aerata cuspide telum. </l>
             
            <l n="15.425">Interea, caesos illi fulgentibus armis</l>
             
            <l n="15.426">Dum spoliant, cursu vallum fossamque petebant</l>
             
            <l n="15.427">Praecipites trepido Graji, muroque subibant.</l>
             
            <l n="15.428">Hector at, inclamans altum, jubet ire carinas</l>
             
            <l n="15.429">Ocyus ad celsas, praeda spoliisque relictis. </l>
             
            <l n="15.430">Nam procul Argivis a puppibus ire virum quem <note type="numvers">430</note>
            </l>
             
            <l n="15.431">Si videam, ipse manu confossum protinus Orco</l>
             
            <l n="15.432">Demittam: nec erit, fratres caraeque sorores</l>
             
            <l n="15.433">Exstincto ut funus curent; sed foeda jacebit</l>
             
            <l n="15.434">Esca lacer canibus patriae sub moenibus urbis. </l>
             
            <l n="15.435">Sic ait; ac bijugos, contingens terga flagello, </l>
             
            <l n="15.436">Egit equos, rapidoque volans obit omnia curru, </l>
             
            <l n="15.437">Hortaturque viros. regem clamore secuti </l>
             
            <l n="15.438">Horrisono, increpitant rapidos urgentque jugales, </l>
             
            <l n="15.439">Quisque suos. gradiens prae cunctis Phoebus Apollo </l>
             
            <l n="15.440">Labra celer fossae nullo subversa labore <note type="numvers">4400</note>
            </l>
             
            <l n="15.441">Proruit, in medium devolvens, stravit eunti </l>
             
            <l n="15.442">Et turmae longamque viam latamque, volantis</l>
             
            <pb n="Homer-v-362"/>
            <l n="15.443">Quam longe teli jactus pertingit, adegit</l>
             
            <l n="15.444">Quod vir, firma suae tentat dum robora dextrae.</l>
             
            <l n="15.445">Hac se confertim densi infudere; praeibat</l>
             
            <l n="15.446">Attollens sacram deus aegida, septaque muri</l>
             
            <l n="15.447">Sternebat; puer aequoream ceu parvus arenam.</l>
             
            <l n="15.448">Qui sibi ludicrum studio cum struxit inani,</l>
             
            <l n="15.449">Ludo rursus idem manibus pedibusque solutum</l>
             
            <l n="15.450">Disjicit. ingentem Grajae curam atque laborem <note type="numvers">450</note>
            </l>
             
            <l n="15.451">Sic gentis tu, Phoebe, levi simul omnia miscens</l>
             
            <l n="15.452">Impulsu, ad terram fudisti; pectus et idem</l>
             
            <l n="15.453">Complecti attonitum Danais terrore fugaque. </l>
             
            <l n="15.454">Sic illi, ad naves compulsi, litore in arcto</l>
             
            <l n="15.455">Constiterant sese hortantes, dīsque omnibus alto</l>
             
            <l n="15.456">Cum gemitu ac votis tendebant lumina, et ambas</l>
             
            <l n="15.457">Suppliciter palmas. Nestor queis talia princeps</l>
             
            <l n="15.458">In mediis fudit moerenti corde, supinas</l>
             
            <l n="15.459">Ille manus tollens caeli ad stellantia templa: </l>
             
            <l n="15.460">Jupiter omnipotens, Argiva siquis in urbe, <note type="numvers">460</note>
            </l>
             
            <l n="15.461">Taurorumve oviumve imponens pinguia flammis </l>
             
            <l n="15.462">Viscera, pro reditu dulci est tua magna precatus </l>
             
            <l n="15.463">Numina; tuque pias non aversatus amica es </l>
             
            <l n="15.464">Aure preces; mentem subeant nunc omnia; cladem </l>
             
            <l n="15.465">Nunc, pater, horrendam fessis averte, nec omnes </l>
             
            <l n="15.466">Heic sinito Grajos Phrygio sub Marte domari.</l>
             
            <l n="15.467">Talibus oravit Nelides: verba precantis </l>
             
            <l n="15.468">Audiit, ac tonitru caelum concussit ab Ida </l>
             
            <l n="15.469">Jupiter altisono. pubes Trojana secundo </l>
             
            <l n="15.470">Freta Jove, incurritque audax, atque acrior instat <note type="numvers">470</note>
            </l>
             
            <l n="15.471">Ingens ut vasti fluctus maris, alta carinae </l>
             
            <l n="15.472">Septa supergreditur, venti cum saeva tumentem </l>
             
            <l n="15.473">Ex alto impellunt vesano turbine flabra; </l>
             
            <l n="15.474">Sic Troës muro sese infudere patenti,</l>
             
            <pb n="v-334"/>
            <l n="15.475">Curribus et magno immissis clamore, cruentam</l>
             
            <l n="15.476">Protinus invadunt pugnam. stant curribus altis</l>
             
            <l n="15.477">Hi rigidas dextra quatientes cominus hastas;</l>
             
            <l n="15.478">Puppibus in celsis stat contra obnixa juventus</l>
             
            <l n="15.479">Grajugenum, longos, quorum ingens copia, contos</l>
             
            <l n="15.480">Tela manu gestans navalia, robore duro <note type="numvers">480</note>
            </l>
             
            <l n="15.481">Firma, aciem inducto summam fulgentia ferro. </l>
             
            <l n="15.482">Patroclus, curvis dum longe a navibus acres</l>
             
            <l n="15.483">Praelia miscebant Danai Troësque, soluto </l>
             
            <l n="15.484">Eurypyli residens intra tentoria mansit</l>
             
            <l n="15.485">Usque animo; atque aegrum vario sermone levabat,</l>
             
            <l n="15.486">Inspergens miti vulnus medicamine, duros</l>
             
            <l n="15.487">Paeonia relevans et sedulus arte dolores.</l>
             
            <l n="15.488">Verum ubi transgressos muri septa ardua Troas</l>
             
            <l n="15.489">Sensit, et exortus fugientum est clamor Achivūm;</l>
             
            <l n="15.490">Ingentemque dedit gemitum, percussit utrumque <note type="numvers">490</note>
            </l>
             
            <l n="15.491">Et pronis ululans manibus femur; inde, jacentem</l>
             
            <l n="15.492">Ad socium versus, dedit has de pectore voces. </l>
             
            <l n="15.493">Eurypyle, indigeas licet aeger me, tibi adesse </l>
             
            <l n="15.494">Amplius haud equidem possum. nam dura coorta </l>
             
            <l n="15.495">Pugna est. heic adstans famulus te curet amice, </l>
             
            <l n="15.496">Soleturque: adeo Peliden ocyus ipse, </l>
             
            <l n="15.497">Regem hortans si forte queam propellere in arma. </l>
             
            <l n="15.498">Forsitan admonitu, si quis Deus adjuvet orsus, </l>
             
            <l n="15.499">Ille meo tandem victus flectetur. amici </l>
             
            <l n="15.500">Nam saepe admonitu flectuntur corda bonorum. <note type="numvers">500</note>
            </l>
             
            <l n="15.501">Haec ubi sic fatus, celeri pede concitus ibat. </l>
             
            <l n="15.502">Interea Graji constanti pectore stabant </l>
             
            <l n="15.503">Adversi Teucris, multi nec pellere paucos </l>
             
            <l n="15.504">Navibus a celsis quibant; Trojana juventus </l>
             
            <l n="15.505">Grajugenum objectas quibat nec densa phalanges </l>
             
            <l n="15.506">Rumpere, et in medias tandem se immittere puppes</l>
             
            <pb n="v-404"/>
            <l n="15.507">Navale ut lignum recto cum limite norma</l>
             
            <l n="15.508">Dirigit in manibus fabri, quem numine multo</l>
             
            <l n="15.509">Afflavit, docuitque artes Tritonia Pallas:</l>
             
            <l n="15.510">Horum pugna aequo sic se tendebat utrinque.</l>
             
            <l n="15.511">Limite, nec partem vergens flectebat in ullam.</l>
             
            <l n="15.512">Pugnabant alias alii certamine magno</l>
             
            <l n="15.513">Ad naves; clarum contra processerat Hector</l>
             
            <l n="15.514">Ajacem. his ingens ortus labor unius ergo</l>
             
            <l n="15.515">Puppis erat; nec Priamides Telamone creatum</l>
             
            <l n="15.516">Exigere, atque cavis ignes inferre carinis;</l>
             
            <l n="15.517">Nec Telamoniades quibat depellere saevum</l>
             
            <l n="15.518">Priamiden, deus ipse virum postquam appulit illuc.</l>
             
            <l n="15.519">Tum, Clytii genus acre, Caletora maximus Ajax,</l>
             
            <l n="15.520">Ignem infert puppi dum turbidus, occupat hasta <note type="numvers">520</note>
            </l>
             
            <l n="15.521">Transadigens pectus, magno ruit ille fragore</l>
             
            <l n="15.522">Ad terram: excussus longe dextra excidit ignis.</l>
             
            <l n="15.523">Hector, ubi carum vidit sibi morte propinquum</l>
             
            <l n="15.524">Prostratum ante oculos jacuisse in pulvere, nigra</l>
             
            <l n="15.525">Haud procul a puppi, magno clamore suorum</l>
             
            <l n="15.526">Incenditque animos hortans, ac talia fatur: </l>
             
            <l n="15.527">o Troës, Lyciique, et pubes Dardana, bello</l>
             
            <l n="15.528">Clari omnes, spatio ne quis mihi segnis in arcto</l>
             
            <l n="15.529">Heic pugnet. Clytii gnato succurrite, nudent</l>
             
            <l n="15.530">Ne stratum ad naves Danai fulgentibus armis. </l>
             
            <l n="15.531">Sic ait: atque ingens vibranti cuspide telum</l>
             
            <l n="15.532">Ajacem in magnum torsit, nec figere pectus</l>
             
            <l n="15.533">Ille tamen potuit; vacuas petit hasta per auras</l>
             
            <l n="15.534">Ajacis famulum comitemque Lycophrona, pulsus</l>
             
            <l n="15.535">Olim qui patriis, patrata caede, Cytheris</l>
             
            <l n="15.536">Exsul magnanimi Telamonis tecta colebat.</l>
             
            <l n="15.537">Huic (prope nam regem stabat), rigido caput aere</l>
             
            <l n="15.538">Hasta volans laevam supra transverberat aurem. </l>
             
            <pb n="v-434"/>
            <l n="15.539">Pronus humum petiit, puppi dejectus ab alta,</l>
             
            <l n="15.540">Collapsique artus nervis jacuere solutis. <note type="numvers">540</note>
            </l>
             
            <l n="15.541">Horruit, affaturque his fratrem vocibus Ajax,</l>
             
            <l n="15.542">Carum Teucre caput, nobis bonus ecce sodalis</l>
             
            <l n="15.543">Mastorides leto domitus jacet; ille Cytheris</l>
             
            <l n="15.544">Qui pulsus, nostrasque exsul susceptus in aedes,</l>
             
            <l n="15.545">Carus erat nobis, aeque ac pater ipse. peremit </l>
             
            <l n="15.546">Hunc Hector. Quo tela tibi letalia? quo nunc</l>
             
            <l n="15.547">Arcus, Teucre, abiit, tibi quem donavit Apollo? </l>
             
            <l n="15.548">Haec Ajax: jussis paret citus ille; propinquus </l>
             
            <l n="15.549">Adstitit et fratri gestans arcumque sonantem, </l>
             
            <l n="15.550">Atque gravem telis pharetram: raptimque sagittas <note type="numvers">550</note>
            </l>
             
            <l n="15.551">Impiger Iliacum celeres mittebat in agmen. </l>
             
            <l n="15.552">Ille fatum forti Clitum Pisenore fixit, </l>
             
            <l n="15.553">Panthoidae socium praeclari Polydamantis, </l>
             
            <l n="15.554">Docta lora manu dum concutit, atque volantes </l>
             
            <l n="15.555">Pellit equos turbam in mediam, qua plurima fervet </l>
             
            <l n="15.556">Pugna virūm, seque ostentat magno ille placere </l>
             
            <l n="15.557">Priamidae, et Teucris cupiens: sed triste repente </l>
             
            <l n="15.558">Exitium misero super ingruit, arcuit olli </l>
             
            <l n="15.559">Quod nemo e sociis optanti; cuspis in ipsam </l>
             
            <l n="15.560">Venit enim averso cervicem, vulnus et aegros <note type="numvers">560</note>
            </l>
             
            <l n="15.561">Apportans gemitus: curru moribundus ab alto </l>
             
            <l n="15.562">Corruit; at bijugi retro cessere, sonore </l>
             
            <l n="15.563">Quassantes bigam ingenti. quibus ocyus ipse </l>
             
            <l n="15.564">Objecit se Polydamas, tenuitque furentum </l>
             
            <l n="15.565">Fraena manu: Astynoo Protiaonis inde regendos </l>
             
            <l n="15.566">Tradit, multa monens, sese ut per bella sequatur </l>
             
            <l n="15.567">Observans, vacuoque legens vestigia curru: </l>
             
            <l n="15.568">Ipse autem primis rursum se immiscuit armis.</l>
             
            <l n="15.569">Ast aliud telum interea depromsit in ipsum </l>
             
            <l n="15.570">Hectora magnanimus Teucer, quod dira frementi  <note type="numvers">570</note>
            </l>
             
            <pb n="v-459"/>
            <l n="15.571">Dulcem animam eripiens, pugnam sedasset Achaeas </l>
             
            <l n="15.572">Ingentem ad naves, dempto duce: sed Jovis alti</l>
             
            <l n="15.573">Haud latuit mentem, dium qui providus omni</l>
             
            <l n="15.574">Hectora servabat cura, Teucroque repente.</l>
             
            <l n="15.575">Eximiam Telamoniadae laudem abstulit ipse.</l>
             
            <l n="15.576">Nanque arcu in valido nervum de more trahenti</l>
             
            <l n="15.577">Ad sese, nervum quem multa torserat arte</l>
             
            <l n="15.578">Bellator, subito rupit: detorta sagitta</l>
             
            <l n="15.579">Est alio, atque ingens laeva procul excidit arcus. </l>
             
            <l n="15.580">Horruit; ac fratrem his compellat vocibus heros: <note type="numvers">580</note>
            </l>
             
            <l n="15.581">Eheu! consilium nobis deus, orsaque pugnae </l>
             
            <l n="15.582">Mente aliquis laeva praecidit, qui mihi et arcum</l>
             
            <l n="15.583">Excussit manibus validis, nervumque recentem</l>
             
            <l n="15.584">Rupit, ego quem primo hodie cum lumine solis</l>
             
            <l n="15.585">Aptavi cura ingenti, durare volantum</l>
             
            <l n="15.586">Posset ut impulsus telorum firmus ad omnes. </l>
             
            <l n="15.587">Haec fratri Teucer: tum sic Telamonius Ajax:</l>
             
            <l n="15.588">Quin tu igitur flexosque arcus, volucresque sagittas,</l>
             
            <l n="15.589">Frater, mitte, tuis numen quando obstitit orsis,</l>
             
            <l n="15.590">Et laudem invidit Danais; scutum indue forti <note type="numvers">590</note>
            </l>
             
            <l n="15.591">Nunc humero, ingentemque manu tolle impiger hastam,</l>
             
            <l n="15.592">Et pugna in Teucros, turbamque hortare: carinas</l>
             
            <l n="15.593">Ne capiant saltem, quamvis victoribus esse</l>
             
            <l n="15.594">Contigerit, vacui cura ingentique labore.</l>
             
            <l n="15.595">Rumpe moras: ambo et pariter pugnemus in hostem. </l>
             
            <l n="15.596">Sic ait: ille abiit celsa in tentoria, et arcum </l>
             
            <l n="15.597">Seponit, scutumque humeris ingentibus aptat</l>
             
            <l n="15.598">Quadruplex; capitique habilem flammasque vomentem </l>
             
            <l n="15.599">Induitur galeam, summo cui vertice equinae </l>
             
            <l n="15.600">Horrendum setae nutabant: corripit hastam <note type="numvers">600</note>
            </l>
             
            <l n="15.601">Inde manu validam, fulgentem cuspide acuta;</l>
             
            <l n="15.602">Evolat et rapido cursu, fratrique revertens</l>
             
            <pb n="v-483"/>
            <l n="15.603">Adstitit eximius gravibus bellator in armis.</l>
             
            <l n="15.604">Ast Hector, postquam Teucri tela irrita vidit, </l>
             
            <l n="15.605">Sic Troas Lyciosque affatur voce superba:</l>
             
            <l n="15.606">O Troës, Lyciique, ac pubes Dardana, nunc o </l>
             
            <l n="15.607">Este viri, vestramque alacres vim promite Grajas </l>
             
            <l n="15.608">Certatim ad puppes. vidi nanque irrita ab ipso </l>
             
            <l n="15.609">Facta Jove, his oculis modo vidi, fortia primi  </l>
             
            <l n="15.610">Tela viri. facilis nosci est mortalibus alti <note type="numvers">610</note>
            </l>
             
            <l n="15.611">Vis Jovis, aequus opem seu cum fert, ac decus auget; </l>
             
            <l n="15.612">Sive aliquem premit irascens, atque abjicit idem: </l>
             
            <l n="15.613">Argivos ut nunc certe premit, ac bonus ultro </l>
             
            <l n="15.614">Nos juvat. o fortes, denso nunc agmine, ad ipsas </l>
             
            <l n="15.615">Nunc puppes pugnate, viri. quod cominus ictus, </l>
             
            <l n="15.616">Eminus aut siquis, fatalis venerit horae </l>
             
            <l n="15.617">Ad metas, leto domitus cadat; ac erit hostem </l>
             
            <l n="15.618">Arcenti dulci a patria cecidisse decorum; </l>
             
            <l n="15.619">Uxor et exstincto incolumis, natique manebunt, </l>
             
            <l n="15.620">Et domus, et patrii census, Argiva paternas <note type="numvers">620</note>
            </l>
             
            <l n="15.621">Hinc longe ad sedes fugiat si denique classis. </l>
             
            <l n="15.622">Talibus incendit vires ac pectora dictis. </l>
             
            <l n="15.623">Parte alia hortari socios non desinit Ajax: </l>
             
            <l n="15.624">Proh pudor! Argivi, praestat vel dura subire </l>
             
            <l n="15.625">Fata semel, Grajam vel rem servare, supremam </l>
             
            <l n="15.626">Et cladem, dirosque ignes arcere carinis. </l>
             
            <l n="15.627">An, miseri, spes est, naves ubi ceperit Hector, </l>
             
            <l n="15.628">Posse domum pedibus trans caerula vasta reverti? </l>
             
            <l n="15.629">Hectora non Teucros omnes clamore cientem </l>
             
            <l n="15.630">Auditis, furit igne cavas qui exurere puppes? <note type="numvers">630</note>
            </l>
             
            <l n="15.631">Non ciet ad choreas, at saeva in praelia pubem. </l>
             
            <l n="15.632">Nil melius nobis at quisquam suaserit, hosti </l>
             
            <l n="15.633">Quam conferre manus, tristique occurrere pugnae </l>
             
            <l n="15.634">Cominus. hoc certe praestat, semel ire sub umbras,</l>
             
            <pb n="v-511"/>
            <l n="15.635">Aut vitam pulso dulcem servare periclo,</l>
             
            <l n="15.636">Quam longo implicitos angi ac tabescere bello</l>
             
            <l n="15.637">Paullatim, fortesque hosti succumbere inerti.</l>
             
            <l n="15.638">Sic fatus, pugnae cunctos incendit amore. </l>
             
            <l n="15.639">Tum Schedium, prolem Perimedei, perculit Hector,</l>
             
            <l n="15.640">Clarum Phocaeae rectorem pubis, at Ajax <note type="numvers">640</note>
            </l>
             
            <l n="15.641">Laodamanta, satus magno qui Antenore, agebat</l>
             
            <l n="15.642">Bellator peditum florentes aere catervas.</l>
             
            <l n="15.643">Durum Polydamas Otum, quem frigida misit</l>
             
            <l n="15.644">Cyllene, socium Phylidae, gentis Epeae</l>
             
            <l n="15.645">Ductorem, ferro adveniens mactavit acuto.</l>
             
            <l n="15.646">Huic ruit adversus, fatum ut conspexit amici,</l>
             
            <l n="15.647">Phylides: telum vitavit corpore flexo</l>
             
            <l n="15.648">Polydamas; Panthi gnatum nec passus Apollo est,</l>
             
            <l n="15.649">Dum primos inter pugnat, demittier Orco.</l>
             
            <l n="15.650">Ergo Meges medium Croesmi transverberat hasta <note type="numvers">650</note>
            </l>
             
            <l n="15.651">Ingenti pectus; sonitum dedit ille cruenta</l>
             
            <l n="15.652">Stratus humo: exstinctoque Meges jam pulchra trahebat</l>
             
            <l n="15.653">Arma humeris; sed tela Dolops tulit obvia contra</l>
             
            <l n="15.654">Lampetides, genuit quem maximus ille virorum</l>
             
            <l n="15.655">Laomedontiades, doctum bella omnia, Lampus.</l>
             
            <l n="15.656">Is tum Phylidae medium perfodit acuta</l>
             
            <l n="15.657">Scutum hasta adsiliens; at durus funera thorax</l>
             
            <l n="15.658">Aere cavo avertit. Phyleus hunc belliger alta</l>
             
            <l n="15.659">Ex Ephyra tulit olim a flumine Selleente;</l>
             
            <l n="15.660">Euphetes olli dederat quem regius hospes,</l>
             
            <l n="15.661">Ferre inter pugnas saevo tutamen ab hoste.</l>
             
            <l n="15.662">Hic tum illi gnati florenti a corpore letum</l>
             
            <l n="15.663">Arcuit, ac Dolopis telum fatale repressit.</l>
             
            <l n="15.664">At contra Dolopi Phylides cuspide acuta</l>
             
            <l n="15.665">Aeratae conum galeae percussit, equinam</l>
             
            <l n="15.666">Abstulit et ferro cristam, quae pulvere in atro</l>
             
            <pb n="v-538"/>
            <l n="15.667">Fulgens purpureo dejecta colore jacebat.</l>
             
            <l n="15.668">Huic, Dolopem contra dum pugnat, vincere sperans</l>
             
            <l n="15.669">Posse virum, auxilio venit Menelaus, et hastam</l>
             
            <l n="15.670">Quassans obliquus Dolopi stetit, et grave telum <note type="numvers">670</note>
            </l>
             
            <l n="15.671">Inque humerum tergo fixit, pectusque per altum</l>
             
            <l n="15.672">Exegit: pronus moribundo corpore terram</l>
             
            <l n="15.673">Ille petit: lapsoque instant, fulgentiaque arma</l>
             
            <l n="15.674">Detrahere hi cupiunt humeris. at Martius Hector</l>
             
            <l n="15.675">Omnes ingenti fratres clamore vocabat</l>
             
            <l n="15.676">Increpitans, fortem ante alios, Hicetaonis alti</l>
             
            <l n="15.677">Egregiam prolem, Melanippum. paverat olim</l>
             
            <l n="15.678">Percota hic tauros in pingui, moenibus hostis</l>
             
            <l n="15.679">Donec erat longe a patriis: at, litus Achaea</l>
             
            <l n="15.680">Venit ubi ad Phrygium classis; rediitque paternas <note type="numvers">680</note>
            </l>
             
            <l n="15.681">Ad sedes, Troasque inter praestabat honore,</l>
             
            <l n="15.682">Par Priami et natis regalia tecta colebat. </l>
             
            <l n="15.683">Hunc Hector primum increpitat, proprioque vocatum</l>
             
            <l n="15.684">Nomine sic notis compellat vocibus ultro.</l>
             
            <l n="15.685">o, Melanippe, ergo lenti cessabimus? ergo</l>
             
            <l n="15.686">Nil movet heu cari caedes indigna propinqui?</l>
             
            <l n="15.687">Nondum etiam correpta vides ut fortia Graji</l>
             
            <l n="15.688">Arma legunt Dolopis? quin tu per tela per hostes</l>
             
            <l n="15.689">Me sequere. haud ultra tutis licet eminus hostem</l>
             
            <l n="15.690">Missilibus contra pugnare, at cernere ferro <note type="numvers">690</note>
            </l>
             
            <l n="15.691">Cominus, aut illi pereant, aut funditus omnis</l>
             
            <l n="15.692">Dum cadat alta suis cum civibus Ilios: Hector</l>
             
            <l n="15.693">Haec postquam effatus, gressum tulit ante; secutus</l>
             
            <l n="15.694">Vir simul est superis par forma et robore divis </l>
             
            <l n="15.695">Interea hortatur Grajos Telamonius Ajax:</l>
             
            <l n="15.696">Este viri, et mentem subeat pudor; atque sodales</l>
             
            <l n="15.697">Quisque suos veritus, constanti pectore pugnet.</l>
             
            <l n="15.698">Queis pudor est cessisse loco, carosque verentur</l>
             
            <pb n="Homer-v-563"/>
            <l n="15.699">Qui socios, vivunt plures, quam morte domantur:</l>
             
            <l n="15.700">Qui fugiunt, horum perit omnis visque, decusque. <note type="numvers">700</note>
            </l>
             
            <l n="15.701">Sic ait: illi, hostem cupidi prohibere carinis</l>
             
            <l n="15.702">Sponte sua, condunt alto sub pectore magni</l>
             
            <l n="15.703">Verba ducis, densique armis fulgentibus adstant,</l>
             
            <l n="15.704">Atque rates septo cinxerunt protinus aereo.</l>
             
            <l n="15.705">Iliacum in Danaos divūm pater incitat agmen:</l>
             
            <l n="15.706">At minor Antilochum in Teucros instigat Atrides: </l>
             
            <l n="15.707">Antiloche, haud quisquam Grajūm florentior aevo,</l>
             
            <l n="15.708">Haud quisquam est pedibus melior te, viribus aeque</l>
             
            <l n="15.709">Nec validis pugnare audax. age, figere siquem</l>
             
            <l n="15.710">Prosiliens possis, morti et demittere Teucrūm. <note type="numvers">710</note>
            </l>
             
            <l n="15.711">Haec fatus medio ardentem sermone reliquit</l>
             
            <l n="15.712">Abscedens rursum. Antilochus levis evolat ante</l>
             
            <l n="15.713">Primam aciem, telumque manu fatale coruscat,</l>
             
            <l n="15.714">Huc atque huc vertens oculos. Trojana minantem</l>
             
            <l n="15.715">Turba tuens, gressum retulit. non irrita fugit</l>
             
            <l n="15.716">Hasta manu e valida, gnatoque Hicetaonis, acer</l>
             
            <l n="15.717">Dum ruit in pugnam, juxta perlata papillam,</l>
             
            <l n="15.718">Transiit ingenti perfossum vulnere pectus.</l>
             
            <l n="15.719">Concidit: arma super magno intonuere fragore.</l>
             
            <l n="15.720">Advolat Antilochus: celerem super ut canis olim <note type="numvers">720</note>
            </l>
             
            <l n="15.721">Hinnuleum, nemorum e latebris, notoque cubili</l>
             
            <l n="15.722">Commotum, longe telo venator adacto</l>
             
            <l n="15.723">Quem fixit, nervosque omnes ac robora solvit:</l>
             
            <l n="15.724">Sic te magne super saevus Melanippe jacentem</l>
             
            <l n="15.725">Irruit Antilochus, cupiens fulgentia ferre</l>
             
            <l n="15.726">Arma sibi victor: dium tamen Hectora currens</l>
             
            <l n="15.727">Haud latuit; qui tela inter, turbamque virorum</l>
             
            <l n="15.728">Per mediam cursu rapido fert se obvius. illum</l>
             
            <l n="15.729">Ut vidit contra venientem atque arma ferentem</l>
             
            <l n="15.730">Antilochus, quamquam bello impiger, haud tamen ausus <note type="numvers">730</note>
            </l>
             
            <pb n="v-585"/>
            <l n="15.731">Stare loco, tremuitque artus, et palluit ora;</l>
             
            <l n="15.732">Ille ferae similis, noxae quae conscia, caeso</l>
             
            <l n="15.733"> Vel cane, vel tauros circa pastore, prius quam</l>
             
            <l n="15.734"> Turba virum raptis veniens super ingruat armis, </l>
             
            <l n="15.735">Tuta petit, montesque fuga sese abdit in altos.</l>
             
            <l n="15.736"> Talis Nestorides tremefacto pectore fugit,</l>
             
            <l n="15.737"> Hector ubi, ac Troës vasto clamore secuti</l>
             
            <l n="15.738"> Densa manu valida coeperunt fundere tela.</l>
             
            <l n="15.739"> At, postquam sociūm in turmam sese abdidit heros,</l>
             
            <l n="15.740"> Restitit, ac frontem rursus convertit in hostem. <note type="numvers">740</note>
            </l>
             
            <l n="15.741"> Interea Troës, praedantum ut saeva leonum</l>
             
            <l n="15.742"> Turba, ruunt contra naves, summique facessunt</l>
             
            <l n="15.743"> Magna Jovis mandata; viris per membra vigorem</l>
             
            <l n="15.744"> Qui magis atque magis praesenti numine dexter</l>
             
            <l n="15.745"> Invictum afflabat, Grajorum pectora contra, </l>
             
            <l n="15.746">Enervans, partumque decus, laudemque paratam</l>
             
            <l n="15.747">Eripiens, donec magnus claresceret Hector</l>
             
            <l n="15.748">Unus supra omnes, flammamque inferret in ipsas</l>
             
            <l n="15.749">Indomitam victor puppes, Thetidisque nefastam</l>
             
            <l n="15.750">Parte precem ex omni compelleret. providus ergo <note type="numvers">750</note>
            </l>
             
            <l n="15.751">Flammam exspectabat, puppi ex ardente videndam</l>
             
            <l n="15.752">Se daret optanti clara dum luce, fugaret.</l>
             
            <l n="15.753">Troas ut inde iterum, laudem et praeberet Achivis.</l>
             
            <l n="15.754">Haec versans, Danaūm in puppes pater usque ciebat</l>
             
            <l n="15.755">Hectora Priamiden; furiato pectore saevus</l>
             
            <l n="15.756">Quanquam sponte sua ardebat; vesanus ut hastam.</l>
             
            <l n="15.757">It quatiens Mavors; aut silvam ingressus opacam</l>
             
            <l n="15.758">Ignis edax furit aëriis in montibus olim.</l>
             
            <l n="15.759">Spumant labra, oculis ardentia fulgura torvis</l>
             
            <l n="15.760">Absistunt, galea alta viro cava tempora circum. <note type="numvers">760</note>
            </l>
             
            <l n="15.761">Horrendum concussa tremit. rex ipse deorum </l>
             
            <l n="15.762">Bellanti auxilium caelo nam praebet ab alto,</l>
             
            <pb n="v-610"/>
            <l n="15.763">Millibus in multis uni et largitur honorem</l>
             
            <l n="15.764">Eximium, atque decus: limes quippe ultimus aevi</l>
             
            <l n="15.765">Haud aberat longe misero, lucemque supremam</l>
             
            <l n="15.766">Magni sub manibus Pelidae inimica parabat,</l>
             
            <l n="15.767">Triste urgens juveni fatum, Tritonia Pallas.</l>
             
            <l n="15.768">Ille quidem cupiens aciem perrumpere, sese,</l>
             
            <l n="15.769">Qua turbam qua tela videt densissima, certat</l>
             
            <l n="15.770">Irruere in medios; sedenim frustra omnia tentat, <note type="numvers">770</note>
            </l>
             
            <l n="15.771">Nec potis est usquam durum pervadere septum.</l>
             
            <l n="15.772">Nam, turris validae in speciem, denso agmine stabant</l>
             
            <l n="15.773">Conferti. qualis procurvo in litore cautes</l>
             
            <l n="15.774">Vasta, horrens, canum procurrens edita in aequor,</l>
             
            <l n="15.775">Stridentum furias ventorum, undasque, fragorem</l>
             
            <l n="15.776">Insanum et ponti perfert, ac mole sua stat:</l>
             
            <l n="15.777">Tales Grajugenae stabant, Troumque catervam</l>
             
            <l n="15.778">Hectoraque obnixi contra. ferus insilit ille</l>
             
            <l n="15.779">In medios igni fulgens unde unde corusco.</l>
             
            <l n="15.780">Caerulea sub nube ingens tumefactaque vento <note type="numvers">780</note>
            </l>
             
            <l n="15.781">Ut cadit unda ratem supra gravis: albet at illa</l>
             
            <l n="15.782">Spumigero candens fluctu perfusa; superne</l>
             
            <l n="15.783">Velum dira fremens niveum quatit aura: tremiscunt</l>
             
            <l n="15.784">Nautis corda metu leti jam limine in ipso:</l>
             
            <l n="15.785">Sic Danais micuere sinus formidine, et anceps</l>
             
            <l n="15.786">Invasit mentes turbataque pectora terror.</l>
             
            <l n="15.787">Adveniens ceu cum saevo leo dente juvencas</l>
             
            <l n="15.788">Invadit prato in viridi prope stagna, per herbam</l>
             
            <l n="15.789">Dum sese innumerae densant; ac servat euntes,</l>
             
            <l n="15.790">Nescius ille feras contra pugnare magister <note type="numvers">790</note>
            </l>
             
            <l n="15.791">Cornipedum de caede boum; primasque, vel inter</l>
             
            <l n="15.792">Extremas graditur; pernici sed leo cursu</l>
             
            <l n="15.793">Insilit in medias, stratamque ex omnibus unam</l>
             
            <l n="15.794">Devorat: armentum trepida formidine circum</l>
             
            <pb n="v-636"/>
            <l n="15.795">Diffugit omne: omnes Danai sic Hectora dium,</l>
             
            <l n="15.796">Atque patrem fugere Jovem; solum inclytus heros</l>
             
            <l n="15.797">Morte Mycenaeum subita stravit Peripheten.</l>
             
            <l n="15.798">Hunc genuit Copreus, Eurystei jussa ferebat</l>
             
            <l n="15.799">Qui magno Alcidae: non claro patre sed ortus</l>
             
            <l n="15.800">Filius est longe melior, virtutibus ille <note type="numvers">800</note>
            </l>
             
            <l n="15.801">Omnigenis clarus, cursu bonus, acer ad arma,</l>
             
            <l n="15.802">Consilii prudens auctor, procerumque Mycenes</l>
             
            <l n="15.803">Par primis. magno tum stratus ab Hectore laudem</l>
             
            <l n="15.804">Eximiam, atque decus victori praebuit ingens.</l>
             
            <l n="15.805">Nam, dum versa fugae dat terga, offendit in oram</l>
             
            <l n="15.806">Ipse sui extremam clypei, Troum omnia contra</l>
             
            <l n="15.807">Quem tela oblongum talos gestabat ad imos.</l>
             
            <l n="15.808">Huic temere impegitque pedem, retroque supinus</l>
             
            <l n="15.809">Concidit, afflictus terrae; galea alta recusso</l>
             
            <l n="15.810">Aere dedit sonitum ingentem cava tempora circum. <note type="numvers">810</note>
            </l>
             
            <l n="15.811">Sensit, et accurrens lapsum super adstitit Hector,</l>
             
            <l n="15.812">Defixitque hastam fulgentem in pectus, amicos</l>
             
            <l n="15.813">Inter et oppressum, leto dedit. obvius ire</l>
             
            <l n="15.814">Nemo ausus, nec opem deprenso ferre sodali;</l>
             
            <l n="15.815">Ipse sibi Hectoreis nam quisque timebat ab armis.</l>
             
            <l n="15.816">Jamque adeo retulere gradum, et cessere carinas</l>
             
            <l n="15.817">Post primas, septi extremis, a litoris ora</l>
             
            <l n="15.818">Quae minus abstabant. Troum denso agmine pubes</l>
             
            <l n="15.819">Affudit sese, certatimque ingruit hosti:</l>
             
            <l n="15.820">Argivi primas puppes liquere (coactos <note type="numvers">820</note>
            </l>
             
            <l n="15.821">Urget enim res dura); alta ad tentoria crebri</l>
             
            <l n="15.822">Sed mansere tamen, nec se per castra solutis</l>
             
            <l n="15.823">Ordinibus passim fudere; pudorque, metusque,</l>
             
            <l n="15.824">Continuit magnum clamantes, atque vicissim</l>
             
            <l n="15.825">Mutua se hortantes. Quos prudens Nestor, Achivae</l>
             
            <l n="15.826">Eximius gentis custos, per tecta, parentesque;</l>
             
            <pb n="v-660"/>
            <l n="15.827">Et gnatos lacrimis obtestabatur obortis:</l>
             
            <l n="15.828">Este viri, o socii: nunc famam quenque vereri, </l>
             
            <l n="15.829">Nunc meminisse decet natorum, conjugis, unde </l>
             
            <l n="15.830">Ortus et est, patriaeque domus, matrisque, patrisque, <note type="numvers">830</note>
            </l>
             
            <l n="15.831">Seu vivunt, seu jam sunt passi extrema, per hosce </l>
             
            <l n="15.832">Qui longe hinc absunt, obtestor; state, manete </l>
             
            <l n="15.833">Invicto fortes heic pectore, terga nec hosti </l>
             
            <l n="15.834">Vertite. sic animos incendit Nestor, et acres </l>
             
            <l n="15.835">Admovit stimulos. nubem at caliginis atrae,</l>
             
            <l n="15.836">Offusam late, discussit Pallas. obortum </l>
             
            <l n="15.837">Continuo est oculis jucundum lumen utrinque </l>
             
            <l n="15.838">Litore ab extremo, pugnaeque a parte cruentae. </l>
             
            <l n="15.839">Apparet magnusque Hector, sociique, retrorsum </l>
             
            <l n="15.840">Quicunque abstiterant pugna, et quicunque feroci <note type="numvers">840</note>
            </l>
             
            <l n="15.841">Obnixi ad curvas pugnabant Marte carinas. </l>
             
            <l n="15.842">Magnanimo tunc Ajaci, quo caetera stabat </l>
             
            <l n="15.843">Grajūm turba, loco haud placuit consistere; obibat </l>
             
            <l n="15.844">Sed magno incedens gressu tabulata; gravemque </l>
             
            <l n="15.845">Hac illac versans contum quassabat, ahenis </l>
             
            <l n="15.846">Praefixum clavis, telum ad navalia factum </l>
             
            <l n="15.847">Bella, bis undenas protentum robur in ulnas. </l>
             
            <l n="15.848">Ac veluti quondam doctus desultor, ut omni </l>
             
            <l n="15.849">Quatuor e numero praestantes corpore pulchro. </l>
             
            <l n="15.850">Legit equos, campo admissos dehinc pellit ad urbem, 850 </l>
             
            <l n="15.851">Ampla volans qua strata viae se publica tendunt; </l>
             
            <l n="15.852">Mirantur dextra et laeva matresque virique </l>
             
            <l n="15.853">Spectaclum attoniti; celer ille huc transilit atque huc, </l>
             
            <l n="15.854">Mutatoque sedet dorso imperterritus; Eurum </l>
             
            <l n="15.855">Ante levem volucres cursu hi pernice feruntur: </l>
             
            <l n="15.856">Sic Ajax per crebra gradu tabulata ferebat </l>
             
            <l n="15.857">Se magno, insiliens nunc hanc, nunc impiger illam </l>
             
            <l n="15.858">In puppim; tum missa viri vox ibat ad astra</l>
             
            <pb n="v-686"/>
            <l n="15.859">Ingens, Argivos vasto clamore jubentis</l>
             
            <l n="15.860">Tutari curvasque rates, tentoria et alta. <note type="numvers">860</note>
            </l>
             
            <l n="15.861">Quippe audax Troum in turba non se tenet Hector;</l>
             
            <l n="15.862">Sed, veluti celeri lapsu Jovis involat ales</l>
             
            <l n="15.863">Anseribus, gruibusve, aut cycnis, agmine magno</l>
             
            <l n="15.864">Dum liquidum ripa in viridi pascuntur ad amnem;</l>
             
            <l n="15.865">Caeruleam affectat puppem sic maximus heros</l>
             
            <l n="15.866">Assiliens: dextra magnus quem Jupiter, ipsum,</l>
             
            <l n="15.867">Et socios simul horrendo clamore sequentes,</l>
             
            <l n="15.868">Impulit ingenti. surgit pugna aspera: nusquam</l>
             
            <l n="15.869">Cessatur. credas nunc primum praelia inire</l>
             
            <l n="15.870">Integros, ullo nec fessos membra labore; <note type="numvers">870</note>
            </l>
             
            <l n="15.871">Sic alacres in saeva ruunt certamina. nec spes</l>
             
            <l n="15.872">Pugnantum est eadem. non ullo evadere cladem</l>
             
            <l n="15.873">Posse modo Graji sperabant, diraque fata;</l>
             
            <l n="15.874">Sperabant Teucri, curvas exurere puppes,</l>
             
            <l n="15.875">Et pubem penitus morti demittere Achaeam.</l>
             
            <l n="15.876">Talia versabant animis, densique premebant</l>
             
            <l n="15.877">Hinc atque hinc sese magno certamine anheli. </l>
             
            <l n="15.878">Adjecit dextram saevus tum denique puppi</l>
             
            <l n="15.879">Hector, ad Iliacum quae litus Protesilaum</l>
             
            <l n="15.880">Pulchra tulit, sed non et sedes pulchra revexit <note type="numvers">880</note>
            </l>
             
            <l n="15.881">Incolumem ad patrias. hanc circum Troica pubes</l>
             
            <l n="15.882">Grajaque se duro caedebat mutua ferro</l>
             
            <l n="15.883">Cominus. haud etenim flexo volitantia ab arcu</l>
             
            <l n="15.884">Spicula, missa manu abstantes nec tela manebant:</l>
             
            <l n="15.885">Fortia pectoribus prope juncti at pectora, acutis</l>
             
            <l n="15.886">Miscebant horrenda securibus, atque bipenni</l>
             
            <l n="15.887">Praelia certatim ferro, magnique micabant</l>
             
            <l n="15.888">Ensesque, ancipitesque hastae; insertique nigranti</l>
             
            <l n="15.889">Ingentes gladii capulo tellure jacebant,</l>
             
            <l n="15.890">Hi lapsi e manibus pugnantum, fortibus illi <note type="numvers">890</note>
            </l>
             
            <pb n="v-714"/>
            <l n="15.891">Ex humeris; subterque ibat cruor undique rivis.</l>
             
            <l n="15.892">Hector ubi arripuit puppim semel, alta tenebat</l>
             
            <l n="15.893">Aplustra, et Teucros magno clamore vocabat: </l>
             
            <l n="15.894">Ignem ferte, viri, pugnamque intendite: lucem</l>
             
            <l n="15.895">Jupiter hanc nobis aequus dedit, una rependat</l>
             
            <l n="15.896">Tot moestos quae laeta dies; exurere puppes</l>
             
            <l n="15.897">Qua datur, iratis huc dis quaecunque profectae,</l>
             
            <l n="15.898">Intulerunt nobis tot tristia damna, senatus</l>
             
            <l n="15.899">Iliaci culpa; qui me, obvia ferre volentem</l>
             
            <l n="15.900">Arma, diu tenuit, pubemque in bella paratam, <note type="numvers">900</note>
            </l>
             
            <l n="15.901">Exire haud passus. nostras at Jupiter olim</l>
             
            <l n="15.902">Si laevus mentes laesit, nunc incitat idem</l>
             
            <l n="15.903">Hortator ductorque. Hector sic fatus; at illi</l>
             
            <l n="15.904">Acrius incubuere, insano et Marte ruebant:</l>
             
            <l n="15.905">Nec Telamoniades Ajax jam quibat eodem</l>
             
            <l n="15.906">Stare loco (obruitur sic densis undique telis);</l>
             
            <l n="15.907">At retro paullum cessit, fata ultima vitans,</l>
             
            <l n="15.908">Et liquit tabulata heros, septemque pedali</l>
             
            <l n="15.909">Constitit in transtro, circum vigilantia volvens</l>
             
            <l n="15.910">Lumina, bellator conto et gravis usque trabali <note type="numvers">910</note>
            </l>
             
            <l n="15.911">Instantes arcens Troas, flammamque ferentes,</l>
             
            <l n="15.912">Atque hortans magno socias clamore cohortes. </l>
             
            <l n="15.913">O socii, heroës Danai, Mavortia pubes, </l>
             
            <l n="15.914">Este viri, ac patrium memores expromite robur. </l>
             
            <l n="15.915">A tergo ne aliquem vobis, nunc esse putatis </l>
             
            <l n="15.916">Qui ferat auxilium pulsis? an firmior usquam </l>
             
            <l n="15.917">Est aliquis murus, possit qui avertere cladem? </l>
             
            <l n="15.918">Urbsne aliqua est proprius, praecinctam turribus altis </l>
             
            <l n="15.919">Quam liceat populi alterna servare corona? </l>
             
            <l n="15.920">Bellantum at campo in Teucrūm, longeque remoti <note type="numvers">920</note>
            </l>
             
            <l n="15.921">A patria, et ponti conclusi degimus unda. </l>
             
            <l n="15.922">Ergo manus poterunt, non lenta ignavia lucem </l>
             
            <pb n="v-741"/>
            <l n="15.923">Ferre aliquam tandem, et rebus succurrere lapsis</l>
             
            <l n="15.924">Haec ait: ac torvus, furiata mente, petebat </l>
             
            <l n="15.925">Hasta omnes, quotquot se curvas igne ferebant </l>
             
            <l n="15.926">Accincti ad naves, quo saevus jusserat Hector; </l>
             
            <l n="15.927">Bisseni et magna perfossi cominus hasta, </l>
             
            <l n="15.928">Ante ipsas leto strati jacuere carinas.</l>
             
         </div>
         <div type="poesis-liber" met="hexameter" n="16">
            <head>HOMERI ILIADOS LIBER SEXTUSDECIMUS.</head>
            <l n="16.1">Sic hi pro celsa miscebant praelia puppe.</l>
             
            <l n="16.2">Magnanimo coram stabat Patroclus Achille,</l>
             
            <l n="16.3">Fletu moesta pio perfundens ora; tepentes</l>
             
            <l n="16.4">Ibant ex oculis lacrimae, ceu jugis aquae fons</l>
             
            <l n="16.5">Aëria lymphas volvit de rupe liquentes.</l>
             
            <l n="16.6">Hunc simul ac vidit, dulcem est miseratus amicum,</l>
             
            <l n="16.7">Talibus et mirans dictis affatur Achilles: </l>
             
            <l n="16.8">Nam cur sic ploras, Patrocle? ut parva puella,</l>
             
            <l n="16.9">Pone sequens trepido matris vestigia gressu,</l>
             
            <l n="16.10">Quae cupit in gremium tolli, vestemque retentat <note type="numvers">10</note>
            </l>
             
            <l n="16.11">Apprensam manibus, festinam et detinet udis</l>
             
            <l n="16.12">Suspiciens oculis, gestari et poscit in ulnis.</l>
             
            <l n="16.13">Huic tu nunc similis lacrimis rorantibus ora</l>
             
            <l n="16.14">Moesta rigas, Patrocle. Aliquid num triste, quod omni</l>
             
            <l n="16.15">Myrmidonum genti, mihi vel quod contigit ipsi,</l>
             
            <l n="16.16">Apportas? Phthia num quis tibi missus ab urbe</l>
             
            <l n="16.17">Nuncius huc venit soli? certe Actoris ajunt</l>
             
            <l n="16.18">Vivere adhuc natum; sceptroque insignis avito</l>
             
            <l n="16.19">Vivit adhuc Peleus; quorum nos fata deceret</l>
             
            <l n="16.20">Lugere, atque pios utrivis reddere fletus. <note type="numvers">20</note>
            </l>
             
            <l n="16.21">Anne vicem ploras Danaūm, quod clade carinas</l>
             
            <l n="16.22">Ingenti ad curvas pereunt, ultoribus et dīs,</l>
             
            <l n="16.23">Quas meriti, expendunt scelerato sanguine poenas?</l>
             
            <l n="16.24">Dic age: nil cela, tecum ut simul omnia norim. </l>
             
            <l n="16.25">Haec ille: at gemitu Patroclus talia reddit:</l>
             
            <l n="16.26">O Pelida ingens, Grajūm fortissime, Achille, </l>
             
            <pb n="v-21"/>
            <l n="16.27">Parce irae, atque audi; tantus dolor urget Achivos.</l>
             
            <l n="16.28">Quotquot enim, eximia clari virtute, juvabant</l>
             
            <l n="16.29">Rem Danaūm, longave hasta volucrive sagitta</l>
             
            <l n="16.30">Vulnus habent, aegrique jacent in puppibus altis. <note type="numvers">30</note>
            </l>
             
            <l n="16.31">Eminus est ferro laesus fortis Diomedes;</l>
             
            <l n="16.32">Cominus at Laërtiades, et major Atrides;</l>
             
            <l n="16.33">Et femur Eurypylo subiit letalis arundo.</l>
             
            <l n="16.34">Paeonios docti succos artesque, laborant</l>
             
            <l n="16.35">Hos circum. precibus tu nondum flecteris ullis.</l>
             
            <l n="16.36">Dī faciant, talis nunquam praecordia tangat</l>
             
            <l n="16.37">Ira mihi, qualem indomito furiatus, Achille,</l>
             
            <l n="16.38">Corde foves. cui nam posthac eris utilis ulla</l>
             
            <l n="16.39">In re usquam, indignam Grajis qui avertere cladem,</l>
             
            <l n="16.40">Dure, negas? non te Peleus pater, optima non te, <note type="numvers">40</note>
            </l>
             
            <l n="16.41">Saeve, Thetis genuit: glauco sed caerula fluctu</l>
             
            <l n="16.42">Aequora, sed durae montano in vertice cautes,</l>
             
            <l n="16.43">Immitis cui sic animus mansuescere nescit.</l>
             
            <l n="16.44">Quod si forte aliquod vitas, animoque verere</l>
             
            <l n="16.45">Augurium; si quid retulit tibi diva creatrix, </l>
             
            <l n="16.46">Ab Jove; me saltem ne sit grave mittere, mecum</l>
             
            <l n="16.47">Myrmidonum et pubem; tam nigro in turbine Grajis</l>
             
            <l n="16.48">Siquam forte queam veniens affundere lucem.</l>
             
            <l n="16.49">Hoc etiam da, rex; humeris tua fortibus arma</l>
             
            <l n="16.50">Induere; armorum perculsos fallere Troas <note type="numvers">50</note>
            </l>
             
            <l n="16.51">Si possim facie, si forte ad bella reversum</l>
             
            <l n="16.52">Te credant, saeva et, tremefacto pectore, pugna</l>
             
            <l n="16.53">Absistant, Grajum pubes at Martia paullum</l>
             
            <l n="16.54">Respiret, jam fracta malis. vel parva laboris</l>
             
            <l n="16.55">Prodest saepe quies duro in certamine belli.</l>
             
            <l n="16.56">Pronum erit integris jam fessos puppibus altis</l>
             
            <l n="16.57">Arcere, ac patriam pulsos compellere in urbem.</l>
             
            <l n="16.58">Talibus orabat demens, sua fata, suamque</l>
             
            <pb n="v-46"/>
            <l n="16.59">Nescius interea precibus se poscere caedem.</l>
             
            <l n="16.60">Ingemuit graviter, sociumque affatur Achilles: <note type="numvers">60</note>
            </l>
             
            <l n="16.61">Nam quid ais, Patrocle, deūm genus? haud ego vito </l>
             
            <l n="16.62">Augurium nunc triste ullum, nec diva creatrix </l>
             
            <l n="16.63">Ab Jove mi retulit quidquam; sed corda subivit </l>
             
            <l n="16.64">Ima gravis mentemque dolor, par me orbat iniquus </l>
             
            <l n="16.65">Aequalem quod forte pari, largitus et ipse </l>
             
            <l n="16.66">Quod fuerat, fretus non jure, at viribus, aufert. </l>
             
            <l n="16.67">Hic me angit miserum misere dolor; hic mihi pectus </l>
             
            <l n="16.68">Moeror habet noctesque diesque. olim mihi Graji </l>
             
            <l n="16.69">Quam dederant munus famulam, mihi Marte pararam </l>
             
            <l n="16.70">Urbe olim eversa quam victor, rursus eandem <note type="numvers">70</note>
            </l>
             
            <l n="16.71">Abstulit Atrides late regnans Agamemnon </l>
             
            <l n="16.72">Extorri veluti patriaque domoque carenti. </l>
             
            <l n="16.73">Haec sed missa decet fieri, quae facta, nec usque </l>
             
            <l n="16.74">Irasci. certe dixi, fixumque sedebat </l>
             
            <l n="16.75">Hoc animo; tristi non ullum imponere finem </l>
             
            <l n="16.76">Ante irae, mea quam bellum ad tentoria et altas </l>
             
            <l n="16.77">Venisset puppes: humeris tamen indue (quando </l>
             
            <l n="16.78">Sic placet) arma; acres et bello ducito in hostem </l>
             
            <l n="16.79">Myrmidonas, nigra qua Troës nube carinis </l>
             
            <l n="16.80">Incubuere graves; conclusi et litore in arcto <note type="numvers">80</note>
            </l>
             
            <l n="16.81">Angustos intra fines miscentur Achivi, </l>
             
            <l n="16.82">Ac pavidos magis atque magis Trojana juventus </l>
             
            <l n="16.83">Tota premit, fidens animi, tumefacta secundo </l>
             
            <l n="16.84">Marte. meae nec enim galeae videt aera corusco </l>
             
            <l n="16.85">Clara igni. caesis amplas fortasse replessent </l>
             
            <l n="16.86">Corporibus dudum sed fossas, aequior in me, </l>
             
            <l n="16.87">Ut decuit, leni si mente fuisset Atrides. </l>
             
            <l n="16.88">Nunc Danaos laeti conclusos milite denso </l>
             
            <l n="16.89">Obsedere: arcens nec caedem et funera Grajis </l>
             
            <l n="16.90">Tydidae in manibus validis furit hasta, nec ullam <note type="numvers">90</note>
            </l>
             
            <pb n="v-75"/>
            <l n="16.91">Audivi Atridae vocem clamantis ab ore</l>
             
            <l n="16.92">Inviso. diri vox Hectoris una, cientis</l>
             
            <l n="16.93">Iliacam assidue pubem, circumsonat: illi</l>
             
            <l n="16.94">Clamore ingenti castris funduntur, et instant</l>
             
            <l n="16.95">Ferro victores turbam concidere inertem.</l>
             
            <l n="16.96">Haud minus interea tamen i, Patrocle, carinis</l>
             
            <l n="16.97">Exitium defende, hostemque invade feroci</l>
             
            <l n="16.98">Marte, rates igni ne saevo exurat, Achivis</l>
             
            <l n="16.99">Et reditum patriae dulces praecidat in oras.</l>
             
            <l n="16.100">Haec mea sed defige animo, penitusque reconde <note type="numvers">100</note>
            </l>
             
            <l n="16.101">Dicta memor; decus ut magnum mihi victor ab omni</l>
             
            <l n="16.102">Gente pares Danaūm; forma praestante puellam</l>
             
            <l n="16.103">Actutum ut reddant, addantque ingentia dona.</l>
             
            <l n="16.104">Hostem ubi pulsum abiges, gressum huc refer: altus Olympi</l>
             
            <l n="16.105">Si tibi rex laudem annuerit, ne dira cupido</l>
             
            <l n="16.106">Caecum animi abripiat, pugnae indulgere cruentae</l>
             
            <l n="16.107">Me sine belligeros in Troas; ne mihi laudem</l>
             
            <l n="16.108">Praeripias, rerum laetis neu spernar Achivis.</l>
             
            <l n="16.109">Ne bello exsultans nimium, tumidusque secundo</l>
             
            <l n="16.110">Marte, Phrygas caedens, duc laeva mente sub urbem <note type="numvers">110</note>
            </l>
             
            <l n="16.111">Myrmidonas; divūm ne quis descendat Olympo</l>
             
            <l n="16.112">Adjutor genti; miro complexus amore</l>
             
            <l n="16.113">Quam fovet, ac praesens tutatur Phoebus Apollo.</l>
             
            <l n="16.114">Navibus ut primum abstiterint, Patrocle, referto</l>
             
            <l n="16.115">Huc gressum: miscere alios certamina campis</l>
             
            <l n="16.116">Saeva sine, ac longum pugnae durare laborem.</l>
             
            <l n="16.117">Atque utinam, o divūm rex, ac Tritonia Pallas,</l>
             
            <l n="16.118">Et Phoebe, haud quisquam Troum de gente, quot usquam</l>
             
            <l n="16.119">Sunt, Grajūmque necem effugiat: superesse duobus</l>
             
            <l n="16.120">Et nobis tantum contingat; vertere sacra <note type="numvers">120</note>
            </l>
             
            <l n="16.121">Ut liceat solis perjurae moenia Trojae.</l>
             
            <l n="16.122">Illi alternantes vario haec sermone ferebant.</l>
             
            <pb n="v-101"/>
            <l n="16.123">Interea haud quibat subsistere maximus Ajax</l>
             
            <l n="16.124">Amplius, et servare locum: sic grandine crebra</l>
             
            <l n="16.125">Telorum obruitur; laevo quem numine magnus</l>
             
            <l n="16.126">Jupiter, adversisque premunt solum undique Troës</l>
             
            <l n="16.127">Densi armis: strepitu horrendo cava tempora circum,</l>
             
            <l n="16.128">Assiduo pulsata ictu, sonat aerea cassis.</l>
             
            <l n="16.129">Laevum heros humerum torpet defessus, in omnem</l>
             
            <l n="16.130">Scutum ingens partem dum versans objicit hosti. <note type="numvers">130</note>
            </l>
             
            <l n="16.131">Nec tamen urgentum telis duraque repelli</l>
             
            <l n="16.132">Vi potis est; stat mole sua defixus, anhelam</l>
             
            <l n="16.133">Aegre animam ducens: proruptus corpore toto</l>
             
            <l n="16.134">It sudor rivis, nec respirare potestas</l>
             
            <l n="16.135">Ulla, malumque malo gravius super ingruit usque.</l>
             
            <l n="16.136">Dicite siderei, Musae, quae in vertice Olympi</l>
             
            <l n="16.137">Incolitis divum sedes, tecta aurea: quanam</l>
             
            <l n="16.138">Argivas primum puppes super incidit ignis. </l>
             
            <l n="16.139">Hector fraxineam Telamoniadae citus hastam</l>
             
            <l n="16.140">Cominus ingenti gladio percussit, acuta <note type="numvers">140</note>
            </l>
             
            <l n="16.141">Cuspis ubi, ligno tereti praefixa, micabat;</l>
             
            <l n="16.142">Ac summam ferro partem demessuit: Ajax</l>
             
            <l n="16.143">Trunca manu magna quatiebat robora frustra;</l>
             
            <l n="16.144">Terrae allisa gravem sonitum dedit aerea cuspis.</l>
             
            <l n="16.145">Sensitque, exhorruitque Ajax, miranda deorum</l>
             
            <l n="16.146">Facta videns. belli altitonans cui Jupiter orsa</l>
             
            <l n="16.147">Abrupit penitus; praesenti et numine Teucris</l>
             
            <l n="16.148">Annuit ipse decus victoribus. ergo recessit</l>
             
            <l n="16.149">Extra tela pedem referens: at Troia pubes</l>
             
            <l n="16.150">Ignem densa citae magno clamore carinae <note type="numvers">150</note>
            </l>
             
            <l n="16.151">Intulit. indomitis gliscunt incendia flammis,</l>
             
            <l n="16.152">Ac totam involvunt puppim: furit aestus ad auras. </l>
             
            <l n="16.153">Tum vero manibusque femur percussit utrunque, </l>
             
            <l n="16.154">Et trepido has fudit Pelides pectore voces:</l>
             
            <pb n="v-125"/>
            <l n="16.155">En agedum, Patrocle, deūm genus, arma capesse</l>
             
            <l n="16.156">Ocyus; ad naves video nam gliscere flammam.</l>
             
            <l n="16.157">I citus, ante, rates capiant quam prorsus, et omnem</l>
             
            <l n="16.158">Eripiant Grajis reditum. celer ocyus arma</l>
             
            <l n="16.159">Indue tu: pubem ipse vocans in praelia cogam. </l>
             
            <l n="16.160">Sic ait: ille autem dictis parere sodalis, <note type="numvers">160</note>
            </l>
             
            <l n="16.161">Atque armis cingi totus festinat ahenis.</l>
             
            <l n="16.162">Principio suris ocreas ingentibus aptat,</l>
             
            <l n="16.163">Aurea multiplici nectit quas fibula morsu;</l>
             
            <l n="16.164">Pectora dehinc circum varium thoraca, micantem</l>
             
            <l n="16.165">Sideris in morem, magni gestamen Achillei;</l>
             
            <l n="16.166">Dehinc humeris ensem aeratum suspendit, habebat</l>
             
            <l n="16.167">Quem vagina ardens claris argentea bullis;</l>
             
            <l n="16.168">Sustulit hinc laeva scutum impenetrabile, magno</l>
             
            <l n="16.169">Amplum orbe; atque caput galea contexit equinis</l>
             
            <l n="16.170">Ornata in speciem setis, motisque superne <note type="numvers">170</note>
            </l>
             
            <l n="16.171">Horrendum cristis nutanti; corripit inde</l>
             
            <l n="16.172">Apta suis manibus bellator tela: reliquit</l>
             
            <l n="16.173">Aeacidae magni ex armis unam omnibus hastam,</l>
             
            <l n="16.174">Fraxineam, ingentem, nodoso robore et amplo</l>
             
            <l n="16.175">Aere gravem, nemo ex omni quam pube valebat</l>
             
            <l n="16.176">Grajugenum vibrare, unus vibrabat Achilles.</l>
             
            <l n="16.177">Peliaco senior quondam hanc de vertice Chiron</l>
             
            <l n="16.178">Attulerat Peleo, munus fatale, futuram</l>
             
            <l n="16.179">Heroum genti saeva inter praelia caedem.</l>
             
            <l n="16.180">Tum jubet Automedonta citos subjungere curru <note type="numvers">180</note>
            </l>
             
            <l n="16.181">Alipedes, sociūm e coetu quem scilicet omni,</l>
             
            <l n="16.182">Magnanimum post Aeaciden miratus, amabat,</l>
             
            <l n="16.183">Ante alios fidum certamina Martis obire,</l>
             
            <l n="16.184">Hostiles et ferre minas, bellique tumultum.</l>
             
            <l n="16.185">Jungit equos curru Automedon, mora nulla, frementes,</l>
             
            <l n="16.186">Xanthumque et Balium, quos, miro aequare volucres </l>
             
            <pb n="v-150"/>
            <l n="16.187">Cursu aptos ventorum animas, Harpyia Podarge</l>
             
            <l n="16.188">Aërio genuit Zephyro, dum pinguia prata</l>
             
            <l n="16.189">Oceani magnum pascens percursat ad amnem.</l>
             
            <l n="16.190">Pedason his addit, quem captum duxit Achilles <note type="numvers">190</note>
            </l>
             
            <l n="16.191">Eetioneae vertit cum moenia Thebes,</l>
             
            <l n="16.192">Mortalem, aetherio cretos at semine cursu</l>
             
            <l n="16.193">Aequantem, currusque simul per bella trahentem.</l>
             
            <l n="16.194">Myrmidonum interea pubem, tentoria celsa</l>
             
            <l n="16.195">Ipse obiens, instansque viris, armabat Achilles.</l>
             
            <l n="16.196">Ac veluti praedae adsuetum genus acre luporum</l>
             
            <l n="16.197">Nacti cornigerum procero corpore cervum</l>
             
            <l n="16.198">Montibus in celsis laniant (immania lavit</l>
             
            <l n="16.199">Omnibus ora cruor) purum dehinc saeva gregatim</l>
             
            <l n="16.200">Turba ruit simul ad fontem, levibusque liquentem <note type="numvers">200</note>
            </l>
             
            <l n="16.201">Libat aquam linguis, caedemque eructat; at imus</l>
             
            <l n="16.202">Lympharum dulci venter distenditur haustu:</l>
             
            <l n="16.203">Sic magni Aeacidae ad famulum se, robora gentis</l>
             
            <l n="16.204">Myrmidonum, densi agglomerant proceresque ducesque.</l>
             
            <l n="16.205">Milibus in mediis hortator stabat Achilles,</l>
             
            <l n="16.206">Ipse urgens turmasque equitum, peditumque cohortes.</l>
             
            <l n="16.207">Quinquaginta citis ad Trojam puppibus olim</l>
             
            <l n="16.208">Venerat Aeacides: in puppi quaque sedebant</l>
             
            <l n="16.209">Quinquaginta viri; ductores quinque regendae</l>
             
            <l n="16.210">Praepositi pubi, clari virtute fideque, <note type="numvers">210</note>
            </l>
             
            <l n="16.211">Ante alios: magno cunctos fraenabat Achilles</l>
             
            <l n="16.212">Imperio, sceptrique potens, et maximus armis.</l>
             
            <l n="16.213">Primum agmen vario insignis thorace coërcet</l>
             
            <l n="16.214">Sperchii proles generosa, Menesthius, amnis;</l>
             
            <l n="16.215">Filia quem Pelei peperit Polydora perenni</l>
             
            <l n="16.216">Sperchio, mulier divo conjuncta cubili;</l>
             
            <l n="16.217">Dictus at est soboles Bori Periereos, olli</l>
             
            <l n="16.218">Nupta palam fuerat quod magnis non sine donis </l>
             
            <pb n="v-178"/>
            <l n="16.219">Regia divinos virgo clam passa hymenaeos.</l>
             
            <l n="16.220">Agmen deinde aliud ducit Mavortius heros <note type="numvers">220</note>
            </l>
             
            <l n="16.221">Audax Eudorus. Phylantias hunc Polymela,</l>
             
            <l n="16.222">Pulchros docta choros pulchre ductare, creavit</l>
             
            <l n="16.223">Mista deo mulier. magnae, Cyllenius illam,</l>
             
            <l n="16.224">Solemnem formosa chorum dum forte Dianae</l>
             
            <l n="16.225">Concelebrat cantu indulgens, conspexit, et arsit</l>
             
            <l n="16.226">Conspectam; celsumque adiens penetrale, puellae</l>
             
            <l n="16.227">Congreditur furtim: proles hinc obtigit olli</l>
             
            <l n="16.228">Eudorus, cursu pernix, et viribus audax;</l>
             
            <l n="16.229">Quem postquam lucis vitalem eduxit in auram</l>
             
            <l n="16.230">Mitis, adest duris quae partubus, Ilithyia? <note type="numvers">230</note>
            </l>
             
            <l n="16.231">Matrem, dona ferens ingentia, fortis Echecleus</l>
             
            <l n="16.232">Actorides nuptam ad sedes abduxit avitas;</l>
             
            <l n="16.233">Eudorum at senior Phylas nutrivit, et omni</l>
             
            <l n="16.234">Educens fovit studio, carique parentis</l>
             
            <l n="16.235">Egregie partes implevit sedulus omnes.</l>
             
            <l n="16.236">Tertius agmen agit Pisander maximus armis</l>
             
            <l n="16.237">Maemalides, hasta ante alios praestantior omnes</l>
             
            <l n="16.238">Myrmidonas, socio excepto pernicis Achillei.</l>
             
            <l n="16.239">Agminis at senior Phoenix agitator equorum</l>
             
            <l n="16.240">Ductor erat quarti. quintum dux agmen agebat <note type="numvers">240</note>
            </l>
             
            <l n="16.241">Alcimedon, clari Laërceos inclyta proles.</l>
             
            <l n="16.242">Hos rite ordinibus certis discrevit, et omnes</l>
             
            <l n="16.243">Instruxit bello Aeacides, vulgusque ducesque:</l>
             
            <l n="16.244">Tum gravibus mandata dedit non mollia verbis: </l>
             
            <l n="16.245">Myrmidones, meminisse decet nunc plena minarum</l>
             
            <l n="16.246">Dicta, diu quae, me irato, jactastis ad altas</l>
             
            <l n="16.247">Dardaniam in gentem puppes; me quisque morantem</l>
             
            <l n="16.248">Talibus assidue culpantes plurima verbis.</l>
             
            <l n="16.249">Dure animi Pelida, parens te felle, meraque</l>
             
            <l n="16.250">Bile aluit, saevum, immitem, qui multa rogatus <note type="numvers">250</note>
            </l>
             
            <pb n="Homer-v-204"/>
            <l n="16.251">Nil audis, sociosque tenes in puppibus usque</l>
             
            <l n="16.252">Invitos. patriae saltem, quod restat, eamus</l>
             
            <l n="16.253">Indecores ad tecta domus, demusque vocatis</l>
             
            <l n="16.254">Retro vela notis; animo quando incidit istaec,</l>
             
            <l n="16.255">Atque tibi atque tuis male noxia civibus, ira.</l>
             
            <l n="16.256">Haec saepe in coetu jactastis. nunc opus ingens</l>
             
            <l n="16.257">Martis adest cupidis. nunc vestrum promite robur</l>
             
            <l n="16.258">In Teucros, placitamque alacres invadite pugnam. </l>
             
            <l n="16.259">Sic ait; atque virūm succendit corda furore.</l>
             
            <l n="16.260">Arctius hi densant, audito rege, catervas. <note type="numvers">260</note>
            </l>
             
            <l n="16.261">Ac veluti celsas cum vir sibi construit aedes,</l>
             
            <l n="16.262">Aptans saxa manu, jungensque in pariete, flanti</l>
             
            <l n="16.263">Usquam per rimas pateat ne semita vento:</l>
             
            <l n="16.264">Sic densi galeas junxere, atque aerea scuta.</l>
             
            <l n="16.265">Fulcibant clypei clypeos, galeaeque micantes</l>
             
            <l n="16.266">Confertim haerebant galeis, densusque viro vir;</l>
             
            <l n="16.267">In conis et pulchra comantes mutua sese</l>
             
            <l n="16.268">Tangebant, moto nutantes vertice, cristae.</l>
             
            <l n="16.269">Sic illi denso stabant pone agmine; raptim </l>
             
            <l n="16.270">Ante viri duo se cingebant fortibus armis, <note type="numvers">270</note>
            </l>
             
            <l n="16.271">Patroclusque ac Automedon, saevo aere parati</l>
             
            <l n="16.272">Unanimes prae Myrmidonum pugnare phalange.</l>
             
            <l n="16.273">Ad sus festino tum se tentoria gressu</l>
             
            <l n="16.274">Magnanimus tulit Aeacides, arcamque reclusit,</l>
             
            <l n="16.275">Pulchram, daedaleam, gnato quam ferre carina</l>
             
            <l n="16.276">In celeri dederat quondam Thetis, ac dea totam</l>
             
            <l n="16.277">Complerat tunicis, laenisque arcentibus aurae</l>
             
            <l n="16.278">Frigora, villosisque tapetibus. heic patera olli,</l>
             
            <l n="16.279">Artis opus mirae, penitus conclusa jacebat;</l>
             
            <l n="16.280">Nemo virūm admorat cui labrum fervida potans <note type="numvers">280</note>
            </l>
             
            <l n="16.281">Vina, deo nulli qua rex libare solebat</l>
             
            <l n="16.282">Lenaeum laticem, dempto Jove. prompsit ab alta</l>
             
            <pb n="v-228"/>
            <l n="16.283">Hanc latebra educens, ac primum sulfure puro,</l>
             
            <l n="16.284">Post liquida purgavit aqua; dehinc abluit ambas</l>
             
            <l n="16.285">Rite manus, vinumque hausit, septoque decenter</l>
             
            <l n="16.286">Constitit in medio, tum vina liquentia supplex</l>
             
            <l n="16.287">Fudit suspiciens caelum; superumque parentem</l>
             
            <l n="16.288">Haud latuit, tales dum promit pectore voces:</l>
             
            <l n="16.289">o rex, Dodonee, Pelasgice, Jupiter, altas</l>
             
            <l n="16.290">Dodonae procul hinc silvas ac frigida servans <note type="numvers">290</note>
            </l>
             
            <l n="16.291">Duro saxa gelu; Selli, gens horrida cultu,</l>
             
            <l n="16.292">Quem circa vates habitant, pedibusque feruntur</l>
             
            <l n="16.293">Illotis, nudaque cubant tellure; precantem</l>
             
            <l n="16.294">Siquando audisti me, Jupiter, et mihi laudem</l>
             
            <l n="16.295">Atque decus, damnum at Grajis clademque tulisti;</l>
             
            <l n="16.296">Huic etiam facilis, genitor, nunc annue voto.</l>
             
            <l n="16.297">Ipse quidem ad naves maneo, sed caeca sodalem</l>
             
            <l n="16.298">Ecce meum belli mitto in discrimina, turmas</l>
             
            <l n="16.299">Myrmidonum et pariter. decus illi, Jupiter, oro,</l>
             
            <l n="16.300">Annue victori, altitonans. tu pectore in alto <note type="numvers">300</note>
            </l>
             
            <l n="16.301">Corda viro inflamma praesens, afflaque vigorem</l>
             
            <l n="16.302">Indomitum; noscatque Hector pugnare minister</l>
             
            <l n="16.303">An meus et solus sciat audax; an manus olli</l>
             
            <l n="16.304">Ardeat ad caedes modo tunc furiata, laborem</l>
             
            <l n="16.305">Ipse quoque ac duri subeo cum praelia Martis.</l>
             
            <l n="16.306">Verum idem, Argiva cum belli a classe tumultum</l>
             
            <l n="16.307">Depulerit victor, violatus vulnere nullo</l>
             
            <l n="16.308">Fac redeat, queis nunc fulget, conspectus in armis,</l>
             
            <l n="16.309">Belligeram et secum pubem haec in castra reducat. </l>
             
            <l n="16.310">Talibus orantem divum pater atque hominum rex <note type="numvers">310</note>
            </l>
             
            <l n="16.311">Audiit, ac magni partem succedere voti</l>
             
            <l n="16.312">Annuit, ast aliam voti partem abnuit idem.</l>
             
            <l n="16.313">Ut belli a socia prohiberet classe tumultum,</l>
             
            <l n="16.314">Annuit: ad naves ut sospes deinde rediret, </l>
             
            <pb n="v-252"/>
            <l n="16.315">Abnuit, inque auras vocem dispersit inanes.</l>
             
            <l n="16.316">Pelides, postquam fuditque liquentia vina,</l>
             
            <l n="16.317">Oravitque Jovem, ingressus tentoria, sacram</l>
             
            <l n="16.318">Arca iterum inclusit pateram, progressus et extra,</l>
             
            <l n="16.319">Constitit ante fores, cupidus certamine Martis</l>
             
            <l n="16.320">Implicitos duro Troas Danaosque tueri. <note type="numvers">320</note>
            </l>
             
            <l n="16.321">Interea socii cum magnanimo Patroclo </l>
             
            <l n="16.322">Ibant, ardentes animis invadere pugnam; </l>
             
            <l n="16.323">Crabronum et ritu se protinus effundebant. </l>
             
            <l n="16.324">Crabronum, insipiens puerorum turba lacessit </l>
             
            <l n="16.325">Quos subter tellure, foditque cubilia ad ipsam </l>
             
            <l n="16.326">Caeca viam; multisque malum commune procaci </l>
             
            <l n="16.327">Stulta parat ludo: propter nam forte viator </l>
             
            <l n="16.328">Dum meat, ignarus trepidos commovit, at illi </l>
             
            <l n="16.329">Erumpunt animis ingentibus, ac lare pugnant </l>
             
            <l n="16.330">Pro patrio, sedesque suas, gnatosque tuentur. <note type="numvers">330</note>
            </l>
             
            <l n="16.331">Myrmidones bello instructi, non segnius, altis </l>
             
            <l n="16.332">Navibus effusi, certatim in bella ruebant. </l>
             
            <l n="16.333">Clamor inextinctus ferit aurea sidera. magna </l>
             
            <l n="16.334">Voce Menetiades socios hortatur, et urget:</l>
             
            <l n="16.335">Myrmidones, socii Pelidae fortis Achillei, </l>
             
            <l n="16.336">Esse viri, atque animos validasque expromite vires. </l>
             
            <l n="16.337">Nunc decus eximium regi laudemque paremus, </l>
             
            <l n="16.338">Qui Danaos virtute omnes et viribus anteit, </l>
             
            <l n="16.339">Atque habet egregios Martem conferre ministros. </l>
             
            <l n="16.340">Ipse suam agnoscat noxam nunc major Atrides, <note type="numvers">340</note>
            </l>
             
            <l n="16.341">Primum Grajugenum quod nullo affecit honore. </l>
             
            <l n="16.342">Sic ait; ac verbis incendit corda virorum. </l>
             
            <l n="16.343">Ergo ruunt densi, in Teucros: circum undique puppes </l>
             
            <l n="16.344">Horrendum sonuere: alte sublatus ad astra </l>
             
            <l n="16.345">It clamor Danaūm, vasto fremit aura tumultu. </l>
             
            <l n="16.346">At Troum, postquam prolem videre Meneti</l>
             
            <pb n="v-278"/>
            <l n="16.347">Belligeram, famulumque una, fulvo aere coruscos,</l>
             
            <l n="16.348">Turbatique animi subito, motaeque phalanges.</l>
             
            <l n="16.349">Quippe iras posuisse truces, et rursus amico</l>
             
            <l n="16.350">Sese animo dium sociis junxisse putabant <note type="numvers">350</note>
            </l>
             
            <l n="16.351">Peliden; trepidoque obiens circum omnia visu,</l>
             
            <l n="16.352">Quisque fuga optabat supremam evadere cladem.</l>
             
            <l n="16.353">Primus ibi ante omnes hastam Patroclus ahenam</l>
             
            <l n="16.354">Torsit in adversos, ingens ubi turba fremebat</l>
             
            <l n="16.355">Protesilaëam circum condensa carinam.</l>
             
            <l n="16.356">Certa volat, dextrumque humerum transverberat hasta</l>
             
            <l n="16.357">Pyraechmae, fortes qui Paeonas ex Amydone</l>
             
            <l n="16.358">Duxerat et pulchris, quos irrigat Axius, arvis.</l>
             
            <l n="16.359">Concidit, ac terram resupino corpore pressit</l>
             
            <l n="16.360">Ille gemens: socii circum fugere; perempto <note type="numvers">360</note>
            </l>
             
            <l n="16.361">Nam duce, praestabat cunctos qui Marte feroci</l>
             
            <l n="16.362">Paeonas, eximius late conterruit omnes</l>
             
            <l n="16.363">Patroclus, repulitque altis a puppibus; ignem</l>
             
            <l n="16.364">Et dirum exstinxit: navis semusta relicta est</l>
             
            <l n="16.365">Illic: turba Phrygum trepidabat versa tumultu</l>
             
            <l n="16.366">Ingenti: Danai instabant formidine captis,</l>
             
            <l n="16.367">Per curvas vasto effusi clamore carinas.</l>
             
            <l n="16.368">Ac veluti montis cum celso a vertice, lucem</l>
             
            <l n="16.369">Ille ciens subitam, nubes, nimbosque deūm rex</l>
             
            <l n="16.370">Dimovit; saltus apparent, ac juga late, <note type="numvers">370</note>
            </l>
             
            <l n="16.371">Diffusoque aperit caelo se fulgidus aether:</l>
             
            <l n="16.372">Sic, Danai curvis a puppibus igne repulso,</l>
             
            <l n="16.373">Exiguam nacti requiem curae atque laborum,</l>
             
            <l n="16.374">Nondum etiam pugna, sedato Marte, soluti.</l>
             
            <l n="16.375">Troës enim nondum pulsi omnes agmine verso</l>
             
            <l n="16.376">Terga fugae dederant, sed, Grajum urgente caterva,</l>
             
            <l n="16.377">Adversa obstantes cedebant fronte retrorsum.</l>
             
            <l n="16.378">Heic, acies ut se laxavit fusa, peremit </l>
             
            <pb n="v-306"/>
            <l n="16.379">Quisque virum dux excipiens. femur hausit acuto</l>
             
            <l n="16.380">Aere Menetiades, hastamque per ossa trementem <note type="numvers">380</note>
            </l>
             
            <l n="16.381">Egit Areïlyco: moriens petit ille cruentam</l>
             
            <l n="16.382">Pronus humum. pectus, nudata in parte, Thoanti</l>
             
            <l n="16.383">Trajicit ad clypeum bello fortis Menelaus.</l>
             
            <l n="16.384">Concidit, ac membris jacuit tellure solutis.</l>
             
            <l n="16.385">Phylides contra venientem ac dira frementem</l>
             
            <l n="16.386">Amphiclum observans prior occupat, inque supremum</l>
             
            <l n="16.387">Crus, ubi sura viro tendit se crassior, hastam</l>
             
            <l n="16.388">Impulit, ac ferro nervos discidit acuto:</l>
             
            <l n="16.389">Olli nigra oculos tenebris nox pressit obortis.</l>
             
            <l n="16.390">Nestoridum, valida percussit Atymnion hasta <note type="numvers">390</note>
            </l>
             
            <l n="16.391">Antilochus, telumque per ilia propulit: ille</l>
             
            <l n="16.392">Concidit ante pedes: immani concitus ira</l>
             
            <l n="16.393">Tunc Maris Antilochum contra ruit, atque cadaver</l>
             
            <l n="16.394">Fraternum stetit ante minax: dius Thrasimedes</l>
             
            <l n="16.395">At prior incautum excepit, fatale parantem</l>
             
            <l n="16.396">Figere in Antilochum telum, fixitque trabalem</l>
             
            <l n="16.397">Hastam humero: summum cuspis demersa lacertum</l>
             
            <l n="16.398">Diffidit, ac ruptis tepefacta sub ossibus haesit.</l>
             
            <l n="16.399">Stratus humi insonuit; nox obruit atra jacentem.</l>
             
            <l n="16.400">Sic, gemini geminis domiti sub fratribus, una <note type="numvers">400</note>
            </l>
             
            <l n="16.401">Sedem Erebi petiere, ambo Sarpedonis alti</l>
             
            <l n="16.402">Egregii comites, Amisodare, natus uterque</l>
             
            <l n="16.403">Te patre, qui populis monstro cladique futuram,</l>
             
            <l n="16.404">Nutristi indomitam, vetus est ut fama, Chimaeram.</l>
             
            <l n="16.405">Ast Ajax Cleobulon Oiliades capit, arcta</l>
             
            <l n="16.406">Implicitum in turba, capto dehinc victor ademit</l>
             
            <l n="16.407">Dulcem animam, gladium flexa in cervice recondens</l>
             
            <l n="16.408">Fulgentem penitus capulo tenus: omne cruore</l>
             
            <l n="16.409">Intepuit calido ferrum; nigra obruit olli</l>
             
            <l n="16.410">Mors oculos, urgensque immani pondere fatum. <note type="numvers">410</note>
            </l>
             
            <pb n="v-334"/>
            <l n="16.411">Peneleus rapido atque Lycon sibi mutua gressu</l>
             
            <l n="16.412">Incurrunt. hastam nam frustra misit uterque.</l>
             
            <l n="16.413">Abludens dextra erranti. mora nulla coruscum</l>
             
            <l n="16.414">Ergo ensem strinxere ambo, pugnamque furentes</l>
             
            <l n="16.415">Cominus invasere. Lycon prius acer equina</l>
             
            <l n="16.416">Horrentem crista conum percussit: at ensis</l>
             
            <l n="16.417">Absiluit longe, capulum diffractus ad ipsum.</l>
             
            <l n="16.418">Cervicem ast ima ferro fulgente sub aure</l>
             
            <l n="16.419">Peneleus ferit. intro alte subit aereus ensis,</l>
             
            <l n="16.420">Atque cute a summa pendet caput; ille, solutis <note type="numvers">420</note>
            </l>
             
            <l n="16.421">Artubus, ingenti consternit corpore terram,</l>
             
            <l n="16.422">Meriones Acamanta cito pede flammeus altos</l>
             
            <l n="16.423">Scandentem assequitur currus, figitque corusco,</l>
             
            <l n="16.424">Aere humerum juxta: curru cadit ille volutus:</l>
             
            <l n="16.425">Nigra oculis nubes confestim offusa jacenti est.</l>
             
            <l n="16.426">Idomeneus Erymanta premit, rigidamque per ipsum</l>
             
            <l n="16.427">Impulit os hastam; penitus quae fixa cerebrum</l>
             
            <l n="16.428">Ossaque pervasit crudeli vulnere, dentes</l>
             
            <l n="16.429">Excussi, largusque oculos complevit, et ora,</l>
             
            <l n="16.430">Naribus ac totis prorupit sanguis hianti. <note type="numvers">430</note>
            </l>
             
            <l n="16.431">Sic tum quisque virum dux Grajus compulit Orco. </l>
             
            <l n="16.432">Ast alii; ceu dira agnosve haedosve luporum</l>
             
            <l n="16.433">Turba rapit grege de medio, quem pastor in altis</l>
             
            <l n="16.434">Montibus incautus spargi sinit: ocyus illi</l>
             
            <l n="16.435">Adsiliunt, raptantque pecus molle ore cruento.</l>
             
            <l n="16.436">Sic alii Troas Danai super insiluere,</l>
             
            <l n="16.437">Atque premunt pugnae oblitos, versosque fragore</l>
             
            <l n="16.438">In terga horrisono. fulvo Ajax aere coruscum</l>
             
            <l n="16.439">Hectora contorto cupiebat figere telo</l>
             
            <l n="16.440">Usque sequens: varii Martis non inscius Hector <note type="numvers">440</note>
            </l>
             
            <l n="16.441">Taurino ingentes humeros clypeo usque tegebat,</l>
             
            <l n="16.442">Posset ne laedi jaculis, volucrive sagitta.</l>
             
            <pb n="v-361"/>
            <l n="16.443">Ille quidem Teucrum versam rem sentit, Achivis</l>
             
            <l n="16.444">Et pugnae cessisse decus; tamen atque resistit</l>
             
            <l n="16.445">Interdum, atque suis hostem imperterritus arcet.</l>
             
            <l n="16.446">Ac veluti aërii nubes de vertice Olympi</l>
             
            <l n="16.447">It caelo raptim ventis illata sereno,</l>
             
            <l n="16.448">Cum nimbos ciet altitonans atramque procellam</l>
             
            <l n="16.449">Jupiter; a Grajis Troum sic turba carinis</l>
             
            <l n="16.450">Ingenti clamore, metuque repulsa, profundam <note type="numvers">450</note>
            </l>
             
            <l n="16.451">Transgrediens fossam haud foeda sine clade, ruebat.</l>
             
            <l n="16.452">Hectora Dardanii cursu pernice jugales</l>
             
            <l n="16.453">Extulerunt magno armorum sub pondere: pubem</l>
             
            <l n="16.454">Fossa ingens aliam tenuit, multique trahebant</l>
             
            <l n="16.455">Qui celeres currus bijugi, temone, relictos</l>
             
            <l n="16.456">Fugerunt, fracto, reges. Patroclus at acer</l>
             
            <l n="16.457">Instabat, Danaos hortans, Teucrisque supremum</l>
             
            <l n="16.458">Omnibus exitium meditans. clamore fugaque</l>
             
            <l n="16.459">Illi, acie late sese ut fudere soluta,</l>
             
            <l n="16.460">Implevere vias passim; tum pulveris atra <note type="numvers">460</note>
            </l>
             
            <l n="16.461">Sub nubes ibat caeli ad convexa procella:</l>
             
            <l n="16.462">Cornipedes at equi rapido sub moenia cursu</l>
             
            <l n="16.463">Tendebant, Grajūm a septis et classe fugati.</l>
             
            <l n="16.464">Patroclus quo turba virūm se plurima campis</l>
             
            <l n="16.465">Miscetque impellitque, illuc clamore minisque;</l>
             
            <l n="16.466">Urget equos; et multa virūm protrita sub axe</l>
             
            <l n="16.467">Corpora, et eversi currus volvuntur: at altam</l>
             
            <l n="16.468">Transiliunt recta fossam de semine creti</l>
             
            <l n="16.469">Aetherio alipedes, in magno munere Peleo</l>
             
            <l n="16.470">Quos dederant divi validosque et morte carentes. <note type="numvers">470</note>
            </l>
             
            <l n="16.471">Hi rapido tendunt cursu: Patroclus avebat</l>
             
            <l n="16.472">Hectora nancisci, ferroque invadere; longe</l>
             
            <l n="16.473">Praecipitem at rapiens volucrum fuga vexit equorum.</l>
             
            <l n="16.474">Ut nigra quondam tellus pulsata procella</l>
             
            <pb n="v-384"/>
            <l n="16.475">Obruitur, late autumno cum Jupiter imbrem</l>
             
            <l n="16.476">Immensum effudit, magna et pater incitus ira </l>
             
            <l n="16.477">Intonuit, terretque viros, qui prava frequenti. </l>
             
            <l n="16.478">Dicunt jura foro, vique urbe expellere certant </l>
             
            <l n="16.479">Justitiam, metuunt nec dīs expendere poenas: </l>
             
            <l n="16.480">Exundant ripis amnes, rapidoque feruntur <note type="numvers">480</note>
            </l>
             
            <l n="16.481"> Cursu torrentes montano a vertice rivi, </l>
             
            <l n="16.482">Abrumpuntque cavas rupes, per prona voluti </l>
             
            <l n="16.483">In mare purpureum: vastum gemit unda: boumque </l>
             
            <l n="16.484">Atque hominum foeda sternuntur clade labores: </l>
             
            <l n="16.485">Dardanii rapido sic nota ad moenia cursu </l>
             
            <l n="16.486">Cornipedes turba ingenti fugiuntque, gemuntque. </l>
             
            <l n="16.487">Patroclus primas magno ut terrore phalanges</l>
             
            <l n="16.488">Attonuit, socioque abjunxit ab agmine, rursus </l>
             
            <l n="16.489">Inde agit ad naves, tuta nec condere sese </l>
             
            <l n="16.490">Urbe sinit pavidos, inter sed moenia, ripas <note type="numvers">490</note>
            </l>
             
            <l n="16.491">Et fluvii, curvasque rates, caedebat acuto </l>
             
            <l n="16.492">Aere, instans tergo assidue; Phrygioque peremptis </l>
             
            <l n="16.493">Ferro tot Danais cogebat pendere poenas. </l>
             
            <l n="16.494">Ac primum telo Pronoum ferit ille corusco, </l>
             
            <l n="16.495">Pectus ut ad clypeum nudarat: corruit ingens, </l>
             
            <l n="16.496">In dura et nervis jacuit tellure solutis. </l>
             
            <l n="16.497">Enopis hinc leto dat prolem, Thestora. curru</l>
             
            <l n="16.498">In pulchro hic curvus, turbata mente, sedebat</l>
             
            <l n="16.499">Attonito similis, trepidisque undantia lora </l>
             
            <l n="16.500">Exciderant manibus. quem dextram perculit adstans <note type="numvers">500</note>
            </l>
             
            <l n="16.501"> Cominus in malam, telumque exegit acutum </l>
             
            <l n="16.502">Per dentes, curruque virum detraxit ahena </l>
             
            <l n="16.503">Fixum hasta. scopulo qualis piscator, in aequor </l>
             
            <l n="16.504">Saxa ubi procurrunt, residens, linoque, recurvoque </l>
             
            <l n="16.505">Aere trahit sacrum suspenso corpore piscem: </l>
             
            <l n="16.506">Sic illum curruque acer Patroclus hiantem </l>
             
            <pb n="Homer-v-409"/>
            <l n="16.507">Extraxit, telum et quassans intra ora trabale,</l>
             
            <l n="16.508">Dejecit terrae vitali lumine cassum.</l>
             
            <l n="16.509">Hinc ferit ingentem saxo stridente Eryalum,</l>
             
            <l n="16.510">Dum ruit adversus, medium in caput: omne quod intus <note type="numvers">510</note>
            </l>
             
            <l n="16.511">Diffissum est penitus praedura in casside; at ille</l>
             
            <l n="16.512">Planxit pronus humum; mors circumfusa jacenti</l>
             
            <l n="16.513">Dulcem animam exsolvit, vacuasque emisit in auras.</l>
             
            <l n="16.514">Dehinc Erymanta, instans caedi, Amphoterumque, et Epalten,</l>
             
            <l n="16.515">Tlepolemumque Damastoriden, Echiumque, Pyrenque,</l>
             
            <l n="16.516">Ipheaque, Evippumque, ac Argeaden Polymelum</l>
             
            <l n="16.517">Stravit humi, cunctosque una demisit ad umbras.</l>
             
            <l n="16.518">Sarpedon Lycios Patrocli Marte domari</l>
             
            <l n="16.519">Ut vidit, pavidos hortatur et increpat audax: </l>
             
            <l n="16.520">Proh pudor! o Lycii, fugitis quo denique? nunc nunc <note type="numvers">520</note>
            </l>
             
            <l n="16.521">State, alacres pugnate. virum contra obvius ipse</l>
             
            <l n="16.522">En feror, ut norim tandem quisnam iste secundo</l>
             
            <l n="16.523">Marte ferox, Troas foeda qui sternere clade</l>
             
            <l n="16.524">Haud cessat, primosque virūm tot mersit acerbo</l>
             
            <l n="16.525">Funere. Sic fatus curru ingens desilit alto. </l>
             
            <l n="16.526">Desiluit pariter curru Patroclus, et infert</l>
             
            <l n="16.527">Ultro magnanimo sese imperterritus hosti.</l>
             
            <l n="16.528">Unguibus ut gemini curvis rostroque timendi</l>
             
            <l n="16.529">Magno alta pugnam clangore in rupe lacessunt</l>
             
            <l n="16.530">Vulturii: sic acti animis audacibus illi <note type="numvers">530</note>
            </l>
             
            <l n="16.531">Ad pugnam vasto adversi clamore ruebant.</l>
             
            <l n="16.532">Quos longe ut vidit Saturnius, haud mora, moesto</l>
             
            <l n="16.533">Junonem gemitu compellans, talia fatur: </l>
             
            <l n="16.534">Heu heu! Patrocli ferro nunc saeva domari</l>
             
            <l n="16.535">Fata jubent dium Sarpedona, quo mihi nemo</l>
             
            <l n="16.536">Carior est usquam in cunctis mortalibus. ergo</l>
             
            <l n="16.537">Mens mihi nunc geminas in partes anxia nutat,</l>
             
            <l n="16.538">Versanti, an pugna e tristi, medioque tumultu </l>
             
            <pb n="v-436"/>
            <l n="16.539">Nube cava ereptum, Lyciae felicibus oris</l>
             
            <l n="16.540">Restituam, anne sinam Patrocli occumbere dextra.  <note type="numvers">540</note>
            </l>
             
            <l n="16.541">Magnos pulchra oculos cui Juno talia contra</l>
             
            <l n="16.542">Dicta refert: Nam quae, Saturnie, verba locutus? </l>
             
            <l n="16.543">Olim qui fato est jam primo addictus in ortu, </l>
             
            <l n="16.544">Rursus mortalem solvas a morte? voluntas </l>
             
            <l n="16.545">Quod tua fert, facito; sedenim tua facta probari</l>
             
            <l n="16.546">Posse aliis speras incassum talia divis. </l>
             
            <l n="16.547">Quin aliud dicam, memori quod pectore conde.</l>
             
            <l n="16.548">Gnatum si fato subducas ipse, videto</l>
             
            <l n="16.549">Prolem etiam servare suam ne forte quis aeque</l>
             
            <l n="16.550">Divūm alius velit, ac saevis dimittere ab armis. <note type="numvers">550</note>
            </l>
             
            <l n="16.551">Multi bellantur gnati Priameia circum</l>
             
            <l n="16.552">Moenia nanque deūm: quos tu nunc scilicet: omnes,</l>
             
            <l n="16.553">Servato, exacues magnam, Sarpedone, ad iram.</l>
             
            <l n="16.554">Quin agedum, tibi si carus, miserare caducum</l>
             
            <l n="16.555">Si juvenem, duri medio in certamine belli</l>
             
            <l n="16.556">Patrocli sinito dextra teloque domari.</l>
             
            <l n="16.557">Inde, ubi perdomitum vigor omnis, vitaque linquet,</l>
             
            <l n="16.558">Tu Letum ac dulcem Somnum illuc mitte, cadaver</l>
             
            <l n="16.559">Qui gelidum Lyciae portent felicis ad oras.</l>
             
            <l n="16.560">Heic illi exsequias solvent fratresque, sodales; <note type="numvers">560</note>
            </l>
             
            <l n="16.561">Et cari, ac tumulum statuent, tumuloque columnam</l>
             
            <l n="16.562">Adjicient, vita functos quae dona sequuntur. </l>
             
            <l n="16.563">Haec Juno: paret divum pater atque hominum rex.</l>
             
            <l n="16.564">Continuo in terram caelo demisit ab alto</l>
             
            <l n="16.565">Sanguineos late rores, hoc moestus honore</l>
             
            <l n="16.566">Ille suam decorans prolem; cui triste parabat</l>
             
            <l n="16.567">Jam letum Troja in pingui Patroclus, ab urbe</l>
             
            <l n="16.568">Absenti longe patria, adspectuque suorum.</l>
             
            <l n="16.569">Ut propius venere, adversi tela ferentes, </l>
             
            <l n="16.570">Patroclus comitem ac famulum Sarpedonis, imo; <note type="numvers">570</note>
            </l>
             
            <pb n="v-463"/>
            <l n="16.571">Ferrum adigens ventri, ferit eximium Thrasimedum;</l>
             
            <l n="16.572">Collapsosque artus, anima fugiente, resolvit.</l>
             
            <l n="16.573">Sarpedon telum fulgens contorsit: at ipsum</l>
             
            <l n="16.574">Figere Patroclum haud potuit; sed Pedasus ictum,</l>
             
            <l n="16.575">Fortis equus, dextro venientem excepit in armo;</l>
             
            <l n="16.576">Atque ruens altum ingemuit, se pulvere in atro</l>
             
            <l n="16.577">Et volvens, vacuas vitam dispersit in auras.</l>
             
            <l n="16.578">Dissultant bijugi, stridunt juga, lora jacentem</l>
             
            <l n="16.579">Propter equum confusa: malo sed protinus acer</l>
             
            <l n="16.580">Automedon finem imposuit, non segnis acutum <note type="numvers">580</note>
            </l>
             
            <l n="16.581">Nam valida femore a magno dextra eripit ensem,</l>
             
            <l n="16.582">Exanimumque abscidit equum curru ilicet; at se</l>
             
            <l n="16.583">Composuere alii directas inter habenas.</l>
             
            <l n="16.584">Tum gemini heroës, voti deceptus uterque,</l>
             
            <l n="16.585">Invadunt saevae rursus certamina pugnae.</l>
             
            <l n="16.586">Telum iterum frustra Sarpedon misit inane;</l>
             
            <l n="16.587">Cuspis enim, Patrocli humerum super acta sinistrum</l>
             
            <l n="16.588">Stridens, haud tetigit corpus. Patroclus at aere</l>
             
            <l n="16.589">Posterior volucri petit hostem: vana per auras</l>
             
            <l n="16.590">Hasta manu e valida nec fugit, venit at, alto</l>
             
            <l n="16.591">Ima viri et subiens praecordia vulnere fixit.</l>
             
            <l n="16.592">Concidit: ut quondam procero vertice quercus,</l>
             
            <l n="16.593">Populus aut ingens, aut pinus concidit alto,</l>
             
            <l n="16.594">In nemore, agrestum ferro quam turba bipenni</l>
             
            <l n="16.595">Excidit, validis lignum navale carinis;</l>
             
            <l n="16.596">Sic heros currum ad fulgentem stratus, et ipsos</l>
             
            <l n="16.597">Propter equos, magno extendit se corpore, frendens,</l>
             
            <l n="16.598">Atque solum manibus contingens putre solutis.</l>
             
            <l n="16.599">Ac velut armentum nactus leo saepe juvencum</l>
             
            <l n="16.600">Invadit fulvum praestanti corpore, magnis <note type="numvers">600</note>
            </l>
             
            <l n="16.601">Acrem animis; moriens altis mugitibus implet</l>
             
            <l n="16.602">Ille nemus rictu subter, malisque leonis:</l>
             
            <pb n="v-490"/>
            <l n="16.603">Sic Lycium ductor Sarpedon triste gemebat</l>
             
            <l n="16.604">Indignans; fidum et compellans nomine Glaucum; </l>
             
            <l n="16.605">Carum, Glauce, caput, bello bone, nunc opus omnem</l>
             
            <l n="16.606">Vimque animi, et validas alacrem te promere vires;</l>
             
            <l n="16.607">Nunc pugnae, si Marte vales, tibi corda cupido</l>
             
            <l n="16.608">Incendat. primum Lycios hortare, volucri</l>
             
            <l n="16.609">Cuncta obiens cursu, ductores: densa jacentem</l>
             
            <l n="16.610">Tela ferant circa Sarpedona; dehinc ades ipse, <note type="numvers">610</note>
            </l>
             
            <l n="16.611">Meque super pugna fortis bellator. in omnes</l>
             
            <l n="16.612">Nam tibi, amice, dies fuero moerorque pudorque,</l>
             
            <l n="16.613">Exstinctum ad naves duro in certamine Achaeas</l>
             
            <l n="16.614">Exuerint si me Danai fulgentibus armis.</l>
             
            <l n="16.615">I, Glauce, atque hortare alios, pugnamque capesse. </l>
             
            <l n="16.616">Sic fanti nigram diffudit pallida nubem</l>
             
            <l n="16.617">Mors, oculos naresque urgens caligine densa.</l>
             
            <l n="16.618">Calce Menetiades tum pectus pressit et hastam</l>
             
            <l n="16.619">Haerentem eduxit: simul et praecordia, et ipsam</l>
             
            <l n="16.620">Secum animam traxit rediens e vulnere cuspis. <note type="numvers">620</note>
            </l>
             
            <l n="16.621">Myrmidones regis bijugos tenuere, frementes,</l>
             
            <l n="16.622">Atque fugam fracto rapidam temone parantes.</l>
             
            <l n="16.623">At Glauco, audivit cari cum verba sodalis,</l>
             
            <l n="16.624">Ingens corda dolor fodit; cupidusque juvare,</l>
             
            <l n="16.625">Haud poterat; vulnusque manu pressabat acerbum,</l>
             
            <l n="16.626">Quo Teucer, murum conanti scandere in altum,</l>
             
            <l n="16.627">Fixit nudatum telo stridente lacertum.</l>
             
            <l n="16.628">Ergo vocans longe mittentem spicula Phoebum,</l>
             
            <l n="16.629">Ingemit, ac lacrimis fatur sic moestus obortis: </l>
             
            <l n="16.630">Audi haec, Phoebe pater, Lyciae seu pinguis opimam <note type="numvers">630</note>
            </l>
             
            <l n="16.631">Nunc sedem, Trojam seu lustras, undique vota </l>
             
            <l n="16.632">Nanque audire potes, potes et prodesse dolenti, </l>
             
            <l n="16.633">Ut doleo nunc, rex, vulnus grave passus; acuti </l>
             
            <l n="16.634">Atque manum stimuli figunt, nec sistitur ater</l>
             
            <pb n="v-518"/>
            <l n="16.635">Sanguis adhuc; torpetque humerus; sustollere telum</l>
             
            <l n="16.636">Nec valeo, aut hostem contra pugnare. peremptus</l>
             
            <l n="16.637">Interea jacet heu Sarpedon, optimus inter</l>
             
            <l n="16.638">Ille viros, magni proles Jovis: at pater ullum</l>
             
            <l n="16.639">Non tulit auxilium, nec fert. sed tu mihi, Phoebe,</l>
             
            <l n="16.640">Tu saevum hoc sana vulnus, tu deme dolores  <note type="numvers">640</note>
            </l>
             
            <l n="16.641">Indomitos, roburque omnes infunde per artus,</l>
             
            <l n="16.642">Ad pugnam ut socios horterque, exsangue cadaver</l>
             
            <l n="16.643">Et cari primus pugnem super ipse sodalis.</l>
             
            <l n="16.644">Talibus orantem dictis audivit Apollo. </l>
             
            <l n="16.645">Nec mora, sedatique omnes posuere dolores, </l>
             
            <l n="16.646">Eque alto manans stetit ater vulnere sanguis, </l>
             
            <l n="16.647">Atque animo et membris venit vigor aptus. ab alto </l>
             
            <l n="16.648">Missam sensit opem Glaucus; gaudetque precanti </l>
             
            <l n="16.649">Magnum confestim quod numen praebuit aurem. </l>
             
            <l n="16.650">Ergo duces primum Lycios hortatur, et orat <note type="numvers">650</note>
            </l>
             
            <l n="16.651">Arma omnes circa Sarpedona ferre jacentem. </l>
             
            <l n="16.652">Inde gradu magno Teucros obit, auxilioque </l>
             
            <l n="16.653">Polydamanta vocat clamans, et Agenora dium: </l>
             
            <l n="16.654">Aeneanque Anchisiaden, atque Hectora magnum, </l>
             
            <l n="16.655">Quem prope stans, trepidus celeri sic ore profatur:</l>
             
            <l n="16.656">Pro pudor! oblitus socios male negligis, Hector; </l>
             
            <l n="16.657">Qui, procul a patria, gnatisque, et conjuge, nullam </l>
             
            <l n="16.658">Non pro te subeunt aerumnam, animamque volentes </l>
             
            <l n="16.659">Projiciunt; quos tu in mediis nunc deseris armis. </l>
             
            <l n="16.660">Sarpedon jacet eximius, servabat opimam <note type="numvers">660</note>
            </l>
             
            <l n="16.661">Qui Lyciam, ante alios omnes et fortis et aequus. </l>
             
            <l n="16.662">Patrocli domuit miserum Mars nempe sub hasta. </l>
             
            <l n="16.663">Verum agite, o socii, justus nunc fortia cunctis </l>
             
            <l n="16.664">Corda dolor stimulet, ne jam fulgentibus armis </l>
             
            <l n="16.665">Nudent, ac stratum nigra tellure, cadaver </l>
             
            <l n="16.666">Myrmidones foedent, irati ob funera Grajūm,</l>
             
            <pb n="v-546"/>
            <l n="16.667">Qui Lycio ad curvas ferro occidere carinas.</l>
             
            <l n="16.668">Sic ait: at Teucrūm subiit praecordia moeror:</l>
             
            <l n="16.669">Sarpedon queis egregius, quanquam advena, magnum</l>
             
            <l n="16.670">Urbis erat columen; multis quod lecta juventus <note type="numvers">670</note>
            </l>
             
            <l n="16.671">E populis fuerat venientem ad bella secuta,</l>
             
            <l n="16.672">Ipse quod et primos inter virtute ferebat</l>
             
            <l n="16.673">Eximiam pugnans laudem. concordibus ergo</l>
             
            <l n="16.674">Cuncti animis recta in Danaos, iraque feruntur</l>
             
            <l n="16.675">Incensi; praeit indignans et morte sodalis</l>
             
            <l n="16.676">Dira furens Hector. venientem ut vidit, Achivos</l>
             
            <l n="16.677">Patroclus contra prudensque et fortis in arma</l>
             
            <l n="16.678">Incitat: ac primum Ajaces, Mavortia corda,</l>
             
            <l n="16.679">Exacuit, verbisque celer compellat amicis:</l>
             
            <l n="16.680">Ajaces, prohibere hostem sit cura; manete; <note type="numvers">680</note>
            </l>
             
            <l n="16.681">Este virūm in pugna quales, prius; este vel ambo </l>
             
            <l n="16.682">Nunc magis atque magis fortes. jacet, acer Achivum </l>
             
            <l n="16.683">Insiluit princeps murum qui Marte superbus, </l>
             
            <l n="16.684">Sarpedon. utinam raptum hunc foedare pudendis </l>
             
            <l n="16.685">Vulneribus liceat, manantiaque arma cruore </l>
             
            <l n="16.686">Detrahere ex humeris; ferro et mactare, virorum </l>
             
            <l n="16.687">Quisquis defendet stratum tellure cadaver.</l>
             
            <l n="16.688">Sic ait: illi hostem congressi pellere et ultro </l>
             
            <l n="16.689">Ardebant, acres animis, pugnaeque parati </l>
             
            <l n="16.690">Ergo ubi firmarunt densatas rite phalanges <note type="numvers">690</note>
            </l>
             
            <l n="16.691">Hinc Troës Lyciique, hinc Myrmidonesque et Achaei; </l>
             
            <l n="16.692">Adversi exstincto saevam de corpore pugnam </l>
             
            <l n="16.693">Invadunt altum clamantes. arma virorum </l>
             
            <l n="16.694">Pulsa tonant, ingens late fragor aethera complet.</l>
             
            <l n="16.695">Jupiter at nubem densae caliginis atram </l>
             
            <l n="16.696">Ipse manu super extendit, durum ille cadaver </l>
             
            <l n="16.697">Exsangue ad gnati praebens certamen utrisque. </l>
             
            <l n="16.698">Principio movere loco vi Troës Achivos.</l>
             
            <pb n="v-568"/>
            <l n="16.699">Ictus enim fuerat vir bello haud futilis inter</l>
             
            <l n="16.700">Myrmidonas, prognatos Agacleo, dius Epigeus. <note type="numvers">700</note>
            </l>
             
            <l n="16.701">Budei quondam qui moenia pulchra tenebat</l>
             
            <l n="16.702">Regnator: profugus forti sed fratre perempto</l>
             
            <l n="16.703">Thetidis et magni supplex ad limina Pelei</l>
             
            <l n="16.704">Se tulit; ac tecto exceptus, dehinc missus Achilli est</l>
             
            <l n="16.705">Magnanimo comes Iliacas bellator ad oras.</l>
             
            <l n="16.706">Huic, dextram ad corpus dum fert exsangue, molari</l>
             
            <l n="16.707">Hector percussit saxo caput: omne quod intra</l>
             
            <l n="16.708">Diffissum est penitus praedura in casside: at ille</l>
             
            <l n="16.709">Planxit pronus humum. mors circumfusa jacentem</l>
             
            <l n="16.710">Obruit, atque animum tristes detrusit ad umbras. <note type="numvers">710</note>
            </l>
             
            <l n="16.711">Indoluit cari Patroclus morte sodalis,</l>
             
            <l n="16.712">Perque aciem primam ruit efferus. ille cito par</l>
             
            <l n="16.713">Accipitri, qui cornices, sturnosve frequentes</l>
             
            <l n="16.714">Involat, ac magno sequitur clangore per auras.</l>
             
            <l n="16.715">Haud secus acer equis Troas, Patrocle, ruebas</l>
             
            <l n="16.716">In medios, immane fremens ob funus amici.</l>
             
            <l n="16.717">Hic subito adveniens fatum Ithaemeneo Sthenelaum</l>
             
            <l n="16.718">Perculit ingenti saxo, validamque resolvit</l>
             
            <l n="16.719">Cervicem, et geminos discidit vulnere nervos.</l>
             
            <l n="16.720">Turbatis fugere animis et Troës et Hector. <note type="numvers">720</note>
            </l>
             
            <l n="16.721">Magna volat valido quam longe missa lacerto</l>
             
            <l n="16.722">Hasta viri, ostentat seu cum sua robora ludum</l>
             
            <l n="16.723">Exercens, bello seu cum petit eminus hostem;</l>
             
            <l n="16.724">Tam longe Argivos Teucri fugere tumultu</l>
             
            <l n="16.725">Ingenti: at Glaucus Lyciae dux pubis acuto</l>
             
            <l n="16.726">Convertit, clamore fugam, fortemque Bathyclea </l>
             
            <l n="16.727">Chalconis prolem stravit, domus Hellade in alta</l>
             
            <l n="16.728">Cui fuit, atque opibus, censu et praedivite felix</l>
             
            <l n="16.729">Inter Myrmidonas florebat. Glaucus ahena</l>
             
            <l n="16.730">Cui medium pectus ferit hasta, terga prementem <note type="numvers">730</note>
            </l>
             
            <pb n="v-597"/>
            <l n="16.731">Aggrediens subito, conversa fronte: fragorem</l>
             
            <l n="16.732">Ille dedit terrae afflictus. doluere peremptum</l>
             
            <l n="16.733">Argivi: Troës laetati, morte jacebat</l>
             
            <l n="16.734">Quod domitus fortis bellator. nec mora, corpus</l>
             
            <l n="16.735">Circum Dardanidae steterunt denso agmine: Graji</l>
             
            <l n="16.736">Sed patriae memores virtutis, tela ferebant</l>
             
            <l n="16.737">Obvia in adversos recta. ferit heic bonus hasta</l>
             
            <l n="16.738">Meriones, tectum galeae solido caput aere,</l>
             
            <l n="16.739">Laogonum, praestantem animis quem dius Onetor</l>
             
            <l n="16.740">Progenuit; Jovis Idaei qui sacra sacerdos <note type="numvers">740</note>
            </l>
             
            <l n="16.741">Curabat, populo cultus ceu numen ab omni.</l>
             
            <l n="16.742">Huic aurem subter malamque infixit acutum,</l>
             
            <l n="16.743">Meriones telum, membris effusa cadenti</l>
             
            <l n="16.744">Est anima, horrendaeque virum texere tenebrae.</l>
             
            <l n="16.745">Aere gravem Aeneas intorsit protinus hastam</l>
             
            <l n="16.746">Merionen contra, sperans contigere ferro</l>
             
            <l n="16.747">Posse virum, clypeo tectus dum promovet audax</l>
             
            <l n="16.748">Ulterius gressum. veniens telum citus ille</l>
             
            <l n="16.749">Providit, flexitque artus, pectusque repente</l>
             
            <l n="16.750">Pronum acclinavit terrae: post terga virenti <note type="numvers">750</note>
            </l>
             
            <l n="16.751">Hasta solo defixa, extrema in parte tremebat,</l>
             
            <l n="16.752">Vis dum exstincta omnis penitus. spe lusus inani</l>
             
            <l n="16.753">Aeneas doluit, valido vibrata lacerto </l>
             
            <l n="16.754">Cuspis humum frustra casso quod fixerat ictu;</l>
             
            <l n="16.755">Atque has irato fudit de pectore voces: </l>
             
            <l n="16.756">Merione, egregius quanquam scis flectere membra</l>
             
            <l n="16.757">Saltator, mea si tetigisset te modo paullum</l>
             
            <l n="16.758">Hasta, leves saltus flexusque oblitus, inerti</l>
             
            <l n="16.759">Corpore stratus humi jacuisses tempus in omne.</l>
             
            <l n="16.760">Meriones contra fortis cui talia reddit: <note type="numvers">760</note>
            </l>
             
            <l n="16.761">Aenea, quanquam praestanti es robore, pronum </l>
             
            <l n="16.762">Haud tamen est omnes tibi leto sternere, contra</l>
             
            <pb n="Homer-v-621"/>
            <l n="16.763">Qui te cunque viri veniunt, nam semine cretus</l>
             
            <l n="16.764">Mortali es certe mortalis. quem mihi ferro</l>
             
            <l n="16.765">
               <sic>Contigat</sic> medium si quando figere acuto,</l>
             
            <l n="16.766">Armipotens, fretusque tua vi quamlibet, Orco</l>
             
            <l n="16.767">Immani moriens animam dabis, at mihi laudem. </l>
             
            <l n="16.768">Haec fantem increpuit Patroclus: Verba per auras,</l>
             
            <l n="16.769">Egregius bello, frustra quid inania jactas,</l>
             
            <l n="16.770">Merione? veriti nec enim mala jurgia Troës <note type="numvers">770</note>
            </l>
             
            <l n="16.771">Exstinctum linquent, o dulcis amice, cadaver,</l>
             
            <l n="16.772">Ante, petat moribundo aliquis quam corpore terram</l>
             
            <l n="16.773">Bella manu peragi par est, consultaque verbis.</l>
             
            <l n="16.774">Nunc pugnare decet, non dictis addere dicta. </l>
             
            <l n="16.775">Haec fatus, praeit ipse, subit post Martius heros. </l>
             
            <l n="16.776">Ac veluti, densi agricolae cum dura bipenni </l>
             
            <l n="16.777">Robora succidunt certatim in valle reducta; </l>
             
            <l n="16.778">Auditur longe vastus fragor: haud secus illic </l>
             
            <l n="16.779">Aeraque, taurorumque obstantia terga sonabant </l>
             
            <l n="16.780">Ensibus, atque hastis pulsata micantibus. ibat <note type="numvers">780</note>
            </l>
             
            <l n="16.781">Usque fragor superas longe a tellure sub auras. </l>
             
            <l n="16.782">Jamque adeo nemo agnosset Sarpedona dium </l>
             
            <l n="16.783">Mente vir observans solerti: totus ad imos </l>
             
            <l n="16.784">Nanque pedes heros a summo vertice, nigro </l>
             
            <l n="16.785">Pulvere tectus erat, telisque, atroque cruore. </l>
             
            <l n="16.786">Hi sese denso miscebant agmine corpus </l>
             
            <l n="16.787">Ad gelidum. quales verno se tempore muscae </l>
             
            <l n="16.788">Arguto in caulis densant miscentque susurro, </l>
             
            <l n="16.789">Affusae ad mulctram, lactis cum plena liquore </l>
             
            <l n="16.790">Vasa madent niveo: talis se plurima regis <note type="numvers">790</note>
            </l>
             
            <l n="16.791">Ad Lycii stratum glomerabat turba cadaver. </l>
             
            <l n="16.792">Jupiter interea duro a certamine nusquam </l>
             
            <l n="16.793">Lumina vertebat fulgentia, semper et acrem </l>
             
            <l n="16.794">Contemplans pugnam, volvens et mente sub alta</l>
             
            <pb n="v-646"/>
            <l n="16.795">Plurima Patrocli secum de caede, putansque</l>
             
            <l n="16.796">Hoc animo: Hectorea num vi domet aequus et ipsum</l>
             
            <l n="16.797">Protinus heic, dium juxta Sarpedona, et armis</l>
             
            <l n="16.798">Exuat; <sic>incolumen</sic> servans an longius, atram</l>
             
            <l n="16.799">Augeat aerumnam multis, durumque laborem.</l>
             
            <l n="16.800">Haec tandem sedit menti sententia, fortis <note type="numvers">800</note>
            </l>
             
            <l n="16.801">Pelidae ut famulus rursum Troasque fugaret</l>
             
            <l n="16.802">Hectoraque ad muros, palantiaque agmina caedens</l>
             
            <l n="16.803">Bellator, multos tristi demitteret Orco.</l>
             
            <l n="16.804">Ergo Priamidae pectus tremefactaque turbat</l>
             
            <l n="16.805">Corda, metum inspirans. currum celer insilit Hector,</l>
             
            <l n="16.806">Et fugit, ac socios hortatur, tuta capessant,</l>
             
            <l n="16.807">Extremam et vitent cladem. nam senserat alti</l>
             
            <l n="16.808">Ille Jovis geminas flecti in contraria lances.</l>
             
            <l n="16.809">Ipsi etiam cessere loco, trepidamque repente</l>
             
            <l n="16.810">Corripuere fugam Lycii, turbataque mens est <note type="numvers">810</note>
            </l>
             
            <l n="16.811">Omnibus, immani perfossum pectora telo</l>
             
            <l n="16.812">Ut regem attoniti viderunt caede jacentem</l>
             
            <l n="16.813">In media: dejecta super nam multa virorum</l>
             
            <l n="16.814">Corpora procubuere horrenda strage, deum rex</l>
             
            <l n="16.815">Ut saevam intendit duro certamine pugnam.</l>
             
            <l n="16.816">Graji ergo, arrepto Sarpedone, pulchra trahebant</l>
             
            <l n="16.817">Arma humeris, gravia, aere micantia: quae procul inde</l>
             
            <l n="16.818">Ferre Menetiades socios ad litora jussit.</l>
             
            <l n="16.819">Interea his Phoebum compellat Jupiter ultro: </l>
             
            <l n="16.820">Ocyus i, vacuas delabere, Phoebe, per auras <note type="numvers">820</note>
            </l>
             
            <l n="16.821">Iliacum ad litus, mediaque e caede, volantum</l>
             
            <l n="16.822">Telorum et nimbo carum Sarpedona longe</l>
             
            <l n="16.823">Tolle celer, nigrum concreti rite cruorem</l>
             
            <l n="16.824">Vulneris abstergens; vivoque in flumine corpus</l>
             
            <l n="16.825">Ablue, et ambrosia perduc; dehinc indue veste</l>
             
            <l n="16.826">Augusta, atque citis portandum trade gemellis </l>
             
            <pb n="v-671"/>
            <l n="16.827">Somnoque et Leto. sublatum ditibus. illi</l>
             
            <l n="16.828">Deponent Lyciae in populis; ubi funus amici</l>
             
            <l n="16.829">Eximio solvent juveni, carique propinqui,</l>
             
            <l n="16.830">Ac tumulum ingentem statuent, tumuloque columnam <note type="numvers">830</note>
            </l>
             
            <l n="16.831">Imponent, vita cassos quae dona sequuntur.</l>
             
            <l n="16.832">Jupiter haec; patri non segnis paret Apollo</l>
             
            <l n="16.833">Inque gravem Idaeo descendit vertice pugnam.</l>
             
            <l n="16.834">Continuo e mediis tollit Sarpedona telis,</l>
             
            <l n="16.835">Ablatum et longe puris in flumine lymphis</l>
             
            <l n="16.836">Abluit, ambrosiae perductum et rore linquentis</l>
             
            <l n="16.837">Induit augustae claro velamine vestis;</l>
             
            <l n="16.838">Fratribus hinc geminis Somno Letoque ferendum</l>
             
            <l n="16.839">Dat patrias longe ad sedes. hi jussa capessunt,</l>
             
            <l n="16.840">Et juvenem in Lyciae deponunt pinguibus oris. <note type="numvers">840</note>
            </l>
             
            <l n="16.841">Interea Patroclus, equos hortatus, et acrem</l>
             
            <l n="16.842">Automedonta, gravis Troas Lyciosque premebat</l>
             
            <l n="16.843">Usque sequens; tristemque sibi cladem intulit ipse,</l>
             
            <l n="16.844">Demens! magnanimi nam si praecepta sodalis</l>
             
            <l n="16.845">Haud foret oblitus, fatum vitasset acerbum:</l>
             
            <l n="16.846">Sed magni nutus vincit Jovis orsa virorum</l>
             
            <l n="16.847">Omnia; qui fortemque fugat, palmaque potitis</l>
             
            <l n="16.848">Laudem adimit, quamvis in praelia civerit ipse.</l>
             
            <l n="16.849">Is tum et Patroclo concussit fraena furenti,</l>
             
            <l n="16.850">Atque animi laxas permisit laevus habenas. <note type="numvers">850</note>
            </l>
             
            <l n="16.851">Quem primum, quem tu leto, Patrocle, dedisti</l>
             
            <l n="16.852">Postremum, adversi cum dī te ad fata vocabant?</l>
             
            <l n="16.853">Adrestum primo incursu, Autonoumque, et Echeclum</l>
             
            <l n="16.854">Et Perimum Megaden, et Epistora cum Menalippo</l>
             
            <l n="16.855">Dejicit, inde Elasumque, et Mulion, atque Pylarten.</l>
             
            <l n="16.856">Hos leto dedit: ast alii passim, agmine verso,</l>
             
            <l n="16.857">Diffugere, <sic>runtque</sic> effuso ad moenia cursu.</l>
             
            <l n="16.858">Tunc adeo Trojam cepissent dira furentis </l>
             
            <pb n="v-699"/>
            <l n="16.859">Actoridae manibus Graji: sed Phoebus Apollo</l>
             
            <l n="16.860">Constiterat celsa in turri, clademque parabat <note type="numvers">860</note>
            </l>
             
            <l n="16.861">Patroclo, ac Priamum auxilio Troasque levabat.</l>
             
            <l n="16.862">Ter muri flexum assiluit fortissimus heros,</l>
             
            <l n="16.863">Ter clypeum ipse manu valida percussit Apollo</l>
             
            <l n="16.864">Retro pulsum abigens. at quarto evadere nisu</l>
             
            <l n="16.865">Conantem, contraque ruentem, torvus acerba</l>
             
            <l n="16.866">Increpuit voce arcitenens; ac talibus infit:</l>
             
            <l n="16.867">Quo, Patrocle, ruis? nec te, nec Achillea qui te </l>
             
            <l n="16.868">Fortior est multo, multo et generosior, urbem </l>
             
            <l n="16.869">Troum belligerae fas est evertere gentis.</l>
             
            <l n="16.870">Haec Phoebus: muro absiluit conterritus ille, <note type="numvers">870</note>
            </l>
             
            <l n="16.871">Tela dei metuens longe jaculantis, et iras. </l>
             
            <l n="16.872">Ast Hector bijuges Scaeae prope limina portae </l>
             
            <l n="16.873">Sistit equos; anceps et secum versat, an hostem </l>
             
            <l n="16.874">Irruat in medium sese audax, tuta subire. </l>
             
            <l n="16.875">Anne suos jubeat murorum septa gregatim.</l>
             
            <l n="16.876">Haec dubio secum volventi pectore, Phoebus </l>
             
            <l n="16.877">Adstitit, ille bonum bello, viridemque juventa </l>
             
            <l n="16.878">Asion assimulans, Hecubae fratrem, atque Dymantis </l>
             
            <l n="16.879">Prolem, Sangarii ad ripam qui fluminis almos </l>
             
            <l n="16.880">Incoluit Phrygiae campos et pinguia rura.  <note type="numvers">880</note>
            </l>
             
            <l n="16.881">Huic similis dium alloquitur sic Hectora Phoebus:</l>
             
            <l n="16.882">Nam quid iners cessas, Hector? certamina pugnae: </l>
             
            <l n="16.883">Quid refugis? certe non te decet. o utinam te, </l>
             
            <l n="16.884">Quanto deterior sum, tanto fortior essem! </l>
             
            <l n="16.885">Non impune foret vitanti praelia et hostem. </l>
             
            <l n="16.886">Verum age, Patroclo adversos immitte jugales, </l>
             
            <l n="16.887">Morte virum siqua sternas, laudemque decusque</l>
             
            <l n="16.888">Det tibi, Trojugenas praesens qui servat, Apollo.</l>
             
            <l n="16.889">His postquam affatus regem, per tela, laborem </l>
             
            <l n="16.890">Perque virūm abscessit medium deus. Hector at hostes <note type="numvers">800</note>
            </l>
             
            <l n="16.891">Cebrionen jubet in medios impellere saevo</l>
             
            <l n="16.892">Admonitos flagro bijugos. iratus Achaeam</l>
             
            <l n="16.893">Ingreditur Phoebus turbam, Grajisque tumultum</l>
             
            <l n="16.894">Ingentem, Teucrisque decus parat ocyus ingens. </l>
             
            <l n="16.895">Hector praecipiti curru volat arduus, ullum</l>
             
            <l n="16.896">Nec Danaūm morti dignatur sternere; solum</l>
             
            <l n="16.897">Axe Menetiaden volucri petit. haud minus ille,</l>
             
            <l n="16.898">Hunc ubi conspexit venientem, desilit alto</l>
             
            <l n="16.899">In terram e curru; laeva hastam cuspide acuta</l>
             
            <l n="16.900">Gestat; saxum albens, solidum, rude, sustulit alte <note type="numvers">900</note>
            </l>
             
            <l n="16.901">Dextra heros, toto et connixus corpore, misit</l>
             
            <l n="16.902">Hectoreum in corpus; nec longe ablusit; inanes</l>
             
            <l n="16.903">Horrendum frustra nec telum fugit in auras.</l>
             
            <l n="16.904">Hectoris aurigam vasto nam perculit ictu</l>
             
            <l n="16.905">Cebrionen, Priamo regi quem serva crearat.</l>
             
            <l n="16.906">Huic, dum lora manu tractat, defixus in ipsa est.</l>
             
            <l n="16.907">Fronte lapis, fregitque irrumpens subdita utrique</l>
             
            <l n="16.908">Ossa supercilio dejecti pulvere in atro</l>
             
            <l n="16.909">Ipsos ante pedes oculi jacuere cruenti. </l>
             
            <l n="16.910">Ille, velut ponti subeunt qui caerula, pronus <note type="numvers">910</note>
            </l>
             
            <l n="16.911">In caput e curru terram petit: ossaque et artus</l>
             
            <l n="16.912">Vita fugit. quem, sic dictis irrisit amaris </l>
             
            <l n="16.913">Patroclus: Proh quam levis est! quam se jacit apte</l>
             
            <l n="16.914">In caput? hic certe piscosi per vada ponti</l>
             
            <l n="16.915">Ostrea vestigans multos satiare queat vir,</l>
             
            <l n="16.916">Desiliens celsa, vel cum furit unda, carina,</l>
             
            <l n="16.917">In campum qualis nunc desilit. euge! venuste</l>
             
            <l n="16.918">Ipsi etiam saliunt inverso corpore Troës.</l>
             
            <l n="16.919">Haec ubi sic fatus, celeri pede turbidus ibat</l>
             
            <l n="16.920">Cebrionen supra. qualis leo cui stabula alta <note type="numvers">920</note>
            </l>
             
            <l n="16.921">Vastanti ferro confixum pectus adacto est,</l>
             
            <l n="16.922">Attulit exitium cui virtus: talis adibas </l>
             
            <pb n="v-75"/>
            <l n="16.923">Cebrionen, Patrocle, audax: nec segnius Hector</l>
             
            <l n="16.924">Desiluit curru saevis horrendus in armis.</l>
             
            <l n="16.925">Illi Cebrionae duram de corpore pugnam</l>
             
            <l n="16.926">Invadunt. gemini quales in monte leones,</l>
             
            <l n="16.927">Impasti, dirumque frementes, corpore magno</l>
             
            <l n="16.928">De cervae horrendum rixantur: tristia tales</l>
             
            <l n="16.929">Patroclusque Menetiades, et Martius Hector</l>
             
            <l n="16.930">Praelia contulerant de corpore Cebrionai; <note type="numvers">930</note>
            </l>
             
            <l n="16.931">Alter et alterius vibranti cominus hasta</l>
             
            <l n="16.932">Bellator medium cupiebat figere pectus.</l>
             
            <l n="16.933">Exanimum capite arripuit validaque tenebat</l>
             
            <l n="16.934">Fratrem dextra Hector: contra Patroclus at audax</l>
             
            <l n="16.935">Arripuitque pedem assiliens, ad seque trahebat.</l>
             
            <l n="16.936">Interea circum duro certamine Troum</l>
             
            <l n="16.937">Ac Danaūm pubes omni pugnabat opum vi.</l>
             
            <l n="16.938">Quales adversi certant in saltubus olim</l>
             
            <l n="16.939">Montanis Eurusque Notusque evertere silvam</l>
             
            <l n="16.940">Ingentem; fagusque et duro cortice cornus, <note type="numvers">940</note>
            </l>
             
            <l n="16.941">Fraxinus et nutans immani turbine, longis</l>
             
            <l n="16.942">Mutua confligunt ramis, fissoque fragorem</l>
             
            <l n="16.943">Robore dant late horrendum; nemus omne remugit</l>
             
            <l n="16.944">Tales hinc Graji, pubes hinc Dardana pugnant</l>
             
            <l n="16.945">Urgenturque, urgentque: neque his fuga nota, nec illis.</l>
             
            <l n="16.946">Stabant multa solo defixa hastilia circa</l>
             
            <l n="16.947">Cebrionen, pulsae nervo et stridente sagittae;</l>
             
            <l n="16.948">Multa, manu valida contorta, immania saxa</l>
             
            <l n="16.949">Pugnantum clypeos pulsabant. ille jacebat,</l>
             
            <l n="16.950">Ingens ingenti spatio porrectus, in atro <note type="numvers">950</note>
            </l>
             
            <l n="16.951">Turbine pulvereae nubis, currusque volucres</l>
             
            <l n="16.952">Atque agiles flexus bellantum oblitus equorum,</l>
             
            <l n="16.953">Ac dum sol medium scandebat celsus Olympum,</l>
             
            <l n="16.954">Hinc atque hinc denso volitabant aerea nimbo</l>
             
            <pb n="v-778"/>
            <l n="16.955">Tela: sed occiduas cursum ut sol flexit ad undas,</l>
             
            <l n="16.956">Trojanam Graji tandem solvere phalangem;</l>
             
            <l n="16.957">Cebrionen telis ad se traxere cruentum</l>
             
            <l n="16.958">E mediis, medioque tumultu, et pulchra tulere,</l>
             
            <l n="16.959">Certatim detracta humeris ingentibus, arma.</l>
             
            <l n="16.960">Interea ruit in Teucros Patroclus, et instat <note type="numvers">960</note>
            </l>
             
            <l n="16.961">Horrendum clamans, Marti par. ter citus agmen</l>
             
            <l n="16.962">Irruit in medium, ter stravit morte novenos</l>
             
            <l n="16.963">Ille viros. quarto at cum te, Patrocle, procellae</l>
             
            <l n="16.964">Assimilem densos misisti fortis in hostes,</l>
             
            <l n="16.965">Tunc misero niger extremi se terminus aevi</l>
             
            <l n="16.966">Ostendit. pugna in tristi nam Phoebus Apollo</l>
             
            <l n="16.967">Occurrit subito, numen grave. Martius heros</l>
             
            <l n="16.968">Pugnantum in cunctis nequaquam agnovit euntem.</l>
             
            <l n="16.969">Septus enim densa veniebat nube. propinquus</l>
             
            <l n="16.970">Hic stetit, aversi et dextra dorsumque humerosque <note type="numvers">970</note>
            </l>
             
            <l n="16.971">Perculit ingenti. subita vertigine rapti</l>
             
            <l n="16.972">Circum oculi, summoque excussa est vertice cassis,</l>
             
            <l n="16.973">Longa, corusca, viro, rapidoque sub ungue frementum</l>
             
            <l n="16.974">Cornipedum insonuit; foedataque crista cruento est</l>
             
            <l n="16.975">Pulvere. foedari fulgentem et densa comantem</l>
             
            <l n="16.976">Ante nefas fuerat praeclaram cassida, suetam</l>
             
            <l n="16.977">Divinumque caput magni, pulchramque tueri</l>
             
            <l n="16.978">Pelidae frontem: tunc Jupiter aequus eandem</l>
             
            <l n="16.979">Priamidae gestare dedit, largitus honorem</l>
             
            <l n="16.980">Eximium, brevis ad metas quod venerat aevi. <note type="numvers">980</note>
            </l>
             
            <l n="16.981">Fracta etiam in manibus Patrocli tota minutim est</l>
             
            <l n="16.982">Hasta gravis, praedura, ingens, praefixa corusco</l>
             
            <l n="16.983">Aere; solo cecidit clypeus, loroque revinctus</l>
             
            <l n="16.984">Rite habili, atque viri talos protentus ad imos;</l>
             
            <l n="16.985">Loricam et solvit magno Jove natus Apollo</l>
             
            <l n="16.986">Ipse manu: at mentem juveni stupor occupat. artus</l>
             
            <pb n="v-805"/>
            <l n="16.987">Contremuere omnes, resolutaque membra. dolore</l>
             
            <l n="16.988">Amens, attonitusque animi stetit: ocyus ergo</l>
             
            <l n="16.989">Cunctantis dorso infixit vir Dardanus hastam,</l>
             
            <l n="16.990">Panthoides Euphorbus; erat qui clarus in omni <note type="numvers">990</note>
            </l>
             
            <l n="16.991">Aequaevae pubis numero, tractare vel arma,</l>
             
            <l n="16.992">Vel currus agitare leves per praelia, cursu</l>
             
            <l n="16.993">Vel pernice pedum volucres praevertere ventos.</l>
             
            <l n="16.994">Hic bellum petiit qua primum luce, sub armis</l>
             
            <l n="16.995">Discere militiam exorsus, bisdena virorum</l>
             
            <l n="16.996">Corpora bellator curru dejecit ab alto.</l>
             
            <l n="16.997">Qui telum, Patrocle, tibi tunc primus adegit,</l>
             
            <l n="16.998">Vulnere nec stratum domuit tamen, at celer hastam</l>
             
            <l n="16.999">Fraxineam ad sese rapuit, fugitque suorum</l>
             
            <l n="16.1000">Territus in turbam, nudum nec cernere contra est, <note type="numvers">1000</note>
            </l>
             
            <l n="16.1001">Atque manere ausus saevae inter praelia pugnae. </l>
             
            <l n="16.1002">Patroclus, plagaque dei confectus, et alto</l>
             
            <l n="16.1003">Vulnere, cedebat retro, sociumque ferebat,</l>
             
            <l n="16.1004">Effugeret siqua mortem, se tardus ad agmen.</l>
             
            <l n="16.1005">Quem simul ac vidit languentem, et cuspide corpus</l>
             
            <l n="16.1006">Perfossum, ad caros vestigia ferre sodales,</l>
             
            <l n="16.1007">Continuo per densa virūm volat igneus Hector</l>
             
            <l n="16.1008">Agmina, et assistens propior, defixit in <sic>ile</sic>
            </l>
             
            <l n="16.1009">Cominus aerata praefixum cuspide robur, </l>
             
            <l n="16.1010">Exegitque premens per dorsum: concidit ingens <note type="numvers">1010</note>
            </l>
             
            <l n="16.1011">Ille solo, luctuque omnes turbavit Achivos. </l>
             
            <l n="16.1012">Ut leo cum fulvus praestantem viribus olim </l>
             
            <l n="16.1013">Sternit aprum pugna victum, certamina parvo </l>
             
            <l n="16.1014">Magna ineunt siquando ambo de fonte, frementes </l>
             
            <l n="16.1015">Dirum animis, cupidusque sitim restinguere uterque </l>
             
            <l n="16.1016">Multa Patroclum sic Troum caede superbum </l>
             
            <l n="16.1017">Priamides, hasta confossum cominus, Hector </l>
             
            <l n="16.1018">Fudit humi, vitam eripiens; idemque perempto</l>
             
            <pb n="Homer-v-824"/>
            <l n="16.1019">Adstitit, ac tales effudit pectore voces:</l>
             
            <l n="16.1020">Patrocle, Iliacam sperasti evertere fundo <note type="numvers">1020</note>
            </l>
             
            <l n="16.1021">Posse urbem, et captas abducere trans vada ponti </l>
             
            <l n="16.1022">Troadas in patriam, demens, quas usque tuentur </l>
             
            <l n="16.1023">Hectorei, cursu in pugnam pernice ruentes, </l>
             
            <l n="16.1024">Alipedes; hastaque haud cesso insignis obire </l>
             
            <l n="16.1025">Praelia, servitium triste arcens, Marte feroces </l>
             
            <l n="16.1026">Inter primus ego Teucros. te dira minatum </l>
             
            <l n="16.1027">At frustra, heic avidi, nullo prohibente, vorabunt </l>
             
            <l n="16.1028">Vulturii. infelix! cui nil bello acer Achilles </l>
             
            <l n="16.1029">Profuit; ad pugnam tibi qui mandavit eunti </l>
             
            <l n="16.1030">Haec, reor: Ante cavas mihi ne, Patrocle, redito <note type="numvers">1030</note>
            </l>
             
            <l n="16.1031">Ad naves, ferro quam scindas victor acuto </l>
             
            <l n="16.1032">Hectoreum thoraca, artusque cruore madentes. </l>
             
            <l n="16.1033">Talia mandavit, credo, cum praelia inibas, </l>
             
            <l n="16.1034">Atque animum vecors vecordi movit inanem.</l>
             
            <l n="16.1035">Ille refert, alto languens a vulnere, et aegram </l>
             
            <l n="16.1036">Ore trahens animam: Gaude, Hector, parce superbus </l>
             
            <l n="16.1037">Nec facinus jactare tuum. tibi nanque supremus </l>
             
            <l n="16.1038">Jupiter, et magnus laudem concessit Apollo; </l>
             
            <l n="16.1039">Qui me ambo divi nullo domuere labore </l>
             
            <l n="16.1040">Mortalem. arma graves illi mihi numine laevo <note type="numvers">1040</note>
            </l>
             
            <l n="16.1041">Detraxere humeris. bisdeni adversa tulissent </l>
             
            <l n="16.1042">In me tela viri nam si tibi scilicet, Hector, </l>
             
            <l n="16.1043">Assimiles, cunctos domuisset nae mea leto </l>
             
            <l n="16.1044">Hasta simul: sed Parca gravis, Latonia sed me </l>
             
            <l n="16.1045">Confecit primo proles, tum deinde virorum </l>
             
            <l n="16.1046">E numero Euphorbus; tu nunc me tertius armis, </l>
             
            <l n="16.1047">Confossum, spolias. aliud tibi nunc ego verax </l>
             
            <l n="16.1048">Dicam: tu memori dictum sub pectore conde. </l>
             
            <l n="16.1049">Nec tibi vita diu procedet. jam tibi triste </l>
             
            <l n="16.1050">Impendet capiti letum, et mala Parca, domando <note type="numvers">1050</note>
            </l>
             
            <pb n="v-853"/>
            <l n="16.1051">Invictaque manu, fatali et cuspide Achillei. </l>
             
            <l n="16.1052">Haec fantem involvens nigra mors obruit umbra,</l>
             
            <l n="16.1053">At volucri lapsu membris digressa petivit</l>
             
            <l n="16.1054">Orcum anima, aegra suam sortem flens, atque relictae</l>
             
            <l n="16.1055">Lugens purpureumque decus viresque juventae.</l>
             
            <l n="16.1056">Exanimem hunc, tamen affatur sic inclytus Hector:</l>
             
            <l n="16.1057">Tu mihi triste canis letum, Patrocle; sed ante,</l>
             
            <l n="16.1058">Formosae Thetidis dium genus, altus Achilles</l>
             
            <l n="16.1059">Ipse mea quid si vitam efflet fixus ab hasta? </l>
             
            <l n="16.1060">Sic ait; extraxitque alto de vulnere telum, <note type="numvers">1060</note>
            </l>
             
            <l n="16.1061">Stratum calce premens corpus; retroque supinum</l>
             
            <l n="16.1062">Repulit aerata propulsum a cuspide. quassans</l>
             
            <l n="16.1063">Hinc hastam, cursu rapido petit Automedonta,</l>
             
            <l n="16.1064">Magnanimum Aeacidae famulum, demittere et ipsum</l>
             
            <l n="16.1065">Leto avidus: nati divino at semine, Peleo</l>
             
            <l n="16.1066">Caelestes dederant quos magno in munere divi,</l>
             
            <l n="16.1067">Abstulerunt certa servatum a morte jugales. </l>
             
         </div>
         <div type="poesis-liber" met="hexameter" n="17">
            <head>LIBER DECIMUS SEPTIMUS</head>
            <l n="17.1">Magnanimum haud latuit Menelaum stratus acerba</l>
             
            <l n="17.2">Morte Menetiades; claro qui horrendus in aere</l>
             
            <l n="17.3">Provolat ante aciem primam, gelidumque jacentis</l>
             
            <l n="17.4">Corpus obit. Qualis partu modo functa recente</l>
             
            <l n="17.5">Mater obit vitulum, primos tum passa labores</l>
             
            <l n="17.6">Lucinae, duri nixus ante inscia, proli</l>
             
            <l n="17.7">Permetuens, querulis implens mugitibus auras;</l>
             
            <l n="17.8">Talis Patroclum circa bonus it Menelaus.</l>
             
            <l n="17.9">Proque viro clypeumque ingentem opponit, et hastam</l>
             
            <l n="17.10">Quassat, morte parans dejectum sternere, quisquis <note type="numvers">10</note>
            </l>
             
            <l n="17.11">Obvius arma ferat; Panthi sed filius audax,</l>
             
            <l n="17.12">Patroclum ut vidit stratum celer advolat; ipsum</l>
             
            <l n="17.13">Et prope stans corpus, Menelaum his increpat ultro. </l>
             
            <l n="17.14">Atride Menelae, genus Jovis, atque virūm rex,</l>
             
            <l n="17.15">Istinc cede procul; gelidum ne attinge cadaver.</l>
             
            <l n="17.16">Exuvias mihi linque cruentas. me prior inter</l>
             
            <l n="17.17">Praelia Patroclum nemo nam vulnere laesit</l>
             
            <l n="17.18">Vel Tros, vel socius. victorem praemia pugnae</l>
             
            <l n="17.19">Ferre sine, in Teucris multa et clarescere laude.</l>
             
            <l n="17.20">Cede, iterum hinc, moneo, stulta ne mente furenti <note type="numvers">20</note>
            </l>
             
            <l n="17.21">Eripiam dulcem, transfosso pectore, vitam. </l>
             
            <l n="17.22">Infremuit, gemituque Atrides talia reddit:</l>
             
            <l n="17.23">Jupiter ut foeda est ventosae gloria linguae!</l>
             
            <l n="17.24">Non pantera, leo non efferus, aut aper audax</l>
             
            <l n="17.25">Dira fremens, tantum spirant; nec pectore tantos</l>
             
            <l n="17.26">Versant forti animos confisi robore, quanta </l>
             
            <pb n="v-23"/>
            <l n="17.27">Brutum Panthoidis inflat fiducia pectus.</l>
             
            <l n="17.28">Sed neque belligerum vires Hyperenora, nec flos</l>
             
            <l n="17.29">Aetatis, magnique animi juvere, feroci</l>
             
            <l n="17.30">Marte mihi est ausus cum se conferre, pudendis <note type="numvers">30</note>
            </l>
             
            <l n="17.31">Nec timuit probris venientem incessere, inertem</l>
             
            <l n="17.32">Ille vocans, mollemque animi, Grajisque fugacem</l>
             
            <l n="17.33">Prae cunctis. nec enim, rediens pedes in sua tecta,</l>
             
            <l n="17.34">Uxorem, et caros juvit, reor, ille parentes.</l>
             
            <l n="17.35">Te quoque fors eadem manet, improbe, si mihi stabis</l>
             
            <l n="17.36">Adversus. procul hinc, moneo, secede tuorum</l>
             
            <l n="17.37">In turbam vitaque malum, re doctus ab ipsa</l>
             
            <l n="17.38">Stultus enim discit sero, cum discere frustra est. </l>
             
            <l n="17.39">Talibus Atrides instantem ac torva tuentem</l>
             
            <l n="17.40">Increpuit: nec dicta virum flexere. vicissim <note type="numvers">40</note>
            </l>
             
            <l n="17.41">Magnanimo tales reddit qui pectore voces: </l>
             
            <l n="17.42">Poenam ergo, Menelae, meo dabis, inclyte, fratri, </l>
             
            <l n="17.43">Quem strasti juvenem leto, jactasque peremptum. </l>
             
            <l n="17.44">Cui sponsam in thalamo viduasti, saeve, recenti, </l>
             
            <l n="17.45">Mersisti et luctu infando ac moerore parentes, </l>
             
            <l n="17.46">Queis ego jam miseris longi solatia fletus </l>
             
            <l n="17.47">Magna feram, abscissumque caput, tuaque arma revertens </l>
             
            <l n="17.48">Si tulero, inque manus Pantoque, et Phrontidi ponam. </l>
             
            <l n="17.49">Verum age, jam durum ferro tentare laborem </l>
             
            <l n="17.50">Tempus adest, dubiumque alacres invadere Martem. <note type="numvers">50</note>
            </l>
             
            <l n="17.51">Haec fatus, clypeum adducta ferit incitus hasta; </l>
             
            <l n="17.52">Nec tamen aes rupit; cuspisque umbone reflexa est </l>
             
            <l n="17.53">In solido. Atrides Menelaus, mente precatus </l>
             
            <l n="17.54">Ille Jovem, saevo contra irruit aere secundus; </l>
             
            <l n="17.55">Cedentem et retro collum percussit in imum,</l>
             
            <l n="17.56">Atque manu impellens, transfixo gutture, ferrum </l>
             
            <l n="17.57">Parte alia exegit molli e cervice cruentum. </l>
             
            <l n="17.58">Concidit; arma super magno insonuere fragore.</l>
             
            <pb n="v-50"/>
            <l n="17.59">Caesariem, Charitas quae posset pulchra decere,</l>
             
            <l n="17.60">Purpureus largo perfudit flumine sanguis, <note type="numvers">60</note>
            </l>
             
            <l n="17.61">Cirrorum et plexus argento auroque revinctos.</l>
             
            <l n="17.62">Agricola ut prolem late frondentis olivae</l>
             
            <l n="17.63">In solo educit septo, qua purus aquae fons</l>
             
            <l n="17.64">Arva rigat, pulchram, fundentem germina; vertex</l>
             
            <l n="17.65">Cui nutat placidis perflatus leniter auris,</l>
             
            <l n="17.66">Et multo candent flore omnes undique rami;</l>
             
            <l n="17.67">At subitus veniens immani flamine turbo</l>
             
            <l n="17.68">Stravit humi ex imis radicibus exturbatam:</l>
             
            <l n="17.69">Sic hasta insignem tunc Panthoiden Euphorbum</l>
             
            <l n="17.70">Atrides Menelaus, acuta cuspide leto <note type="numvers">70</note>
            </l>
             
            <l n="17.71">Dejectum, victor spoliabat fortibus armis. </l>
             
            <l n="17.72">Ac velut in celsis nutritus montibus audax</l>
             
            <l n="17.73">Cum leo vi fretus pascentem in valle juvencam,</l>
             
            <l n="17.74">Armenti decus, arripuit; fregitque tremendo</l>
             
            <l n="17.75">Dente ferox primum cervicem, hinc viscera saevus</l>
             
            <l n="17.76">Dilaniat superaccumbens, hauritque cruorem;</l>
             
            <l n="17.77">Multa canes latrant longe, longeque magistri</l>
             
            <l n="17.78">Clamores tollunt vastos; verum obvia ferre</l>
             
            <l n="17.79">Arma timent; gelidus cepit praecordia terror:</l>
             
            <l n="17.80">Sic nulli est animus, virtusque in pectore praesens, <note type="numvers">80</note>
            </l>
             
            <l n="17.81">Cominus adversis Menelaum invadere telis.</l>
             
            <l n="17.82">Jamque adeo facile exuvias, spolia ampla, tulisset,</l>
             
            <l n="17.83">Euphorbi detracta humeris: at magnus Apollo</l>
             
            <l n="17.84">Eximiam invidit laudem, saevoque repente</l>
             
            <l n="17.85">Mavorti similem contra impulit Hectora, vocem</l>
             
            <l n="17.86">Ille, ducis Ciconum, simulans et corpora Mentae.</l>
             
            <l n="17.87">Nec mora stans propior volucri sic voce profatur: </l>
             
            <l n="17.88">Hector tu frustra cursus heic curris inanes, </l>
             
            <l n="17.89">Belligeri et sectaris equos per plana volucres </l>
             
            <l n="17.90">Aeacidae, tractare feros et flectere habenis <note type="numvers">90</note>
            </l>
             
            <pb n="v-77"/>
            <l n="17.91">Quos homini durum est mortali, praeter Achillem</l>
             
            <l n="17.92">Eximium, Peleo mater quem diva creavit.</l>
             
            <l n="17.93">Interea Atrides Patrocli ad corpus acuto</l>
             
            <l n="17.94">Aere tibi socium stravit Menelaus, ad arma</l>
             
            <l n="17.95">Trojugenum fuerat nemo quo fortior uno,</l>
             
            <l n="17.96">Panthoiden Euphorbum. Haec postquam est fatus Apollo;</l>
             
            <l n="17.97">Digreditur, mediisque virūm se immiscuit armis:</l>
             
            <l n="17.98">Hector at indoluit casu turbatus acerbo;</l>
             
            <l n="17.99">Perque acies ac tela acri circum omnia visu</l>
             
            <l n="17.100">Observans, videt hunc humeris rapere inclyta ovantem <note type="numvers">100</note>
            </l>
             
            <l n="17.101">Arma, hunc exanimem nigra in tellure jacere;</l>
             
            <l n="17.102">Ibat cui roseus lato de vulnere sanguis.</l>
             
            <l n="17.103">Nec mora, procurrit fulgentibus acer in armis,</l>
             
            <l n="17.104">Horrendum clamans, furiisque incensus, et igni</l>
             
            <l n="17.105">Aetnaeo similis, nudus quem Mulciber usque</l>
             
            <l n="17.106">Versat inexstinctum. venientem, et voce minantem</l>
             
            <l n="17.107">Horrisona, sensit longe Menelaus, et altum</l>
             
            <l n="17.108">Ingemuit; dubiusque animi, trepidusque pericli,</l>
             
            <l n="17.109">Talia magnanimo secum sub corde volutat:</l>
             
            <l n="17.110">Hei mihi! pulchra hosti si nunc spolianda relinquam <note type="numvers">110</note>
            </l>
             
            <l n="17.111">Arma et Patroclum, me propter caede cruenta</l>
             
            <l n="17.112">Qui domitus jacet heic, Danaum pudet, atque fugacem</l>
             
            <l n="17.113">Est metus excipiant ne probris: Hectora solus</l>
             
            <l n="17.114">At si consistam contra Teucrosque pudore</l>
             
            <l n="17.115">Victus, permetuo a multis ne jam opprimar unus.</l>
             
            <l n="17.116">Troas enim huc secum rapit omnes efferus Hector,</l>
             
            <l n="17.117">Sed quid ego haec autem? laevo qui numine cunque</l>
             
            <l n="17.118">Congreditur, pugnatque viro, largitur honorem</l>
             
            <l n="17.119">Cui Deus, huic misero supra caput ocyus ingens</l>
             
            <l n="17.120">Volvitur exitii moles, reprehenderit ergo <note type="numvers">120</note>
            </l>
             
            <l n="17.121">Haud quisquam Danaūm, qui me cessisse videbit</l>
             
            <l n="17.122">Priamidae, quem saeva cient in praelia divi. </l>
             
            <pb n="v-101"/>
            <l n="17.123">Ajacem quod si nancisci Marte ferocem</l>
             
            <l n="17.124">Contingat, reduces ambo pugnabimus ipsos</l>
             
            <l n="17.125">Vel contra divos, gelidum si forte cadaver</l>
             
            <l n="17.126">Extractum e turba dio servemus Achilli,</l>
             
            <l n="17.127">Exiguum ingentis curae luctusque levamen. </l>
             
            <l n="17.128">Talia dum secum versat sub corde, cohortes</l>
             
            <l n="17.129">Iliacae adventant, praeit Hector: tuta capessit</l>
             
            <l n="17.130">Ille pedem referens, gelidoque a corpore cedit, <note type="numvers">130</note>
            </l>
             
            <l n="17.131">Respectans. Qualis torvus leo crassa comanti</l>
             
            <l n="17.132">Horrens colla juba, longe a praesepibus altis</l>
             
            <l n="17.133">Atque viri atque canes quem vasta voce frequentes,</l>
             
            <l n="17.134">Ac densis urgent telis; huic fortia corda</l>
             
            <l n="17.135">Anguntur, stabulisque excedit moestus, opimis:</l>
             
            <l n="17.136">Talis Patroclum flavus liquit Menelaus.</l>
             
            <l n="17.137">Inde ubi jam socium cedens pervenit ad agmen,</l>
             
            <l n="17.138">Conversus rursum stetit, ac circumtulit acres,</l>
             
            <l n="17.139">Densam aciem lustrans, oculos, cupidoque requirens</l>
             
            <l n="17.140">Lumine magnanimum Ajacem Telamone creatum. <note type="numvers">140</note>
            </l>
             
            <l n="17.141">Nec longum in medio tempus, videt ecce sinistro</l>
             
            <l n="17.142">Bellantum in cornu firmantem ad fortia turmas,</l>
             
            <l n="17.143">Hortantemque viros dura in certamina; magnum</l>
             
            <l n="17.144">Terrorem intulerat cunctis nam Phoebus Apollo.</l>
             
            <l n="17.145">Ergo illuc celeri cursu impiger advolat, ac stans</l>
             
            <l n="17.146">Ad latus, has trepido fudit de pectore voces: </l>
             
            <l n="17.147">Ajax, dulce caput, celera, si forte perempti </l>
             
            <l n="17.148">Ambo Patrocli pariter servamus Achilli </l>
             
            <l n="17.149">Exanimum saltem corpus: Mavortius arma </l>
             
            <l n="17.150">Nanque viro detracta sibi jam vindicat Hector. <note type="numvers">150</note>
            </l>
             
            <l n="17.151">Sic fatus, regi penitus praecordia movit </l>
             
            <l n="17.152">Magnanimo. per prima Ajax ruit agmina; flavus </l>
             
            <l n="17.153">It comes, ac durum repetit certamen Atrides.</l>
             
            <l n="17.154">Hector Patroclum pulchris spoliaverat armis,</l>
             
            <pb n="v-125"/>
            <l n="17.155">Et nudata manu saevus jam membra trahebat,</l>
             
            <l n="17.156">Aere caput properans humeris abscindere acuto,</l>
             
            <l n="17.157">Raptatumque feris canibus donare cadaver:</l>
             
            <l n="17.158">Ingens cum subito sese Ajax obtulit, amplam</l>
             
            <l n="17.159">Ceu turrim, clypeum praeportans. territus Hector</l>
             
            <l n="17.160">Continuo retulitque pedem, sociūmque recessit <note type="numvers">160</note>
            </l>
             
            <l n="17.161">In cuneos trepidus; saltu et pernice paratum</l>
             
            <l n="17.162">Insilit in currum, fulgentiaque arma, perempti.</l>
             
            <l n="17.163">Exuvias, Teucris dat muros ferre sub altos, </l>
             
            <l n="17.164">Victori decus eximium, monumentaque laudis.</l>
             
            <l n="17.165">Patroclum ingenti scuto ingens contegit Ajax,</l>
             
            <l n="17.166">Statque truci horrendus vultu. ceu cum leo parvam</l>
             
            <l n="17.167">It circa prolem; silvae cui lustra per altae</l>
             
            <l n="17.168">Dum teneros ducit catulos manus obvia sese</l>
             
            <l n="17.169">Venantum ostendit: visu trux flammea torquet</l>
             
            <l n="17.170">Lumina; demittitque supercilium, ac tegit atra <note type="numvers">170</note>
            </l>
             
            <l n="17.171">Nube oculos, pugnaeque parat se turbidus: Ajax</l>
             
            <l n="17.172">Haud aliter circa Patroclum interritus ibat.</l>
             
            <l n="17.173">Quem prope magnanimus stabat Menelaus, et ora</l>
             
            <l n="17.174">Suspirans lacrimis madefacta rigabat obortis. </l>
             
            <l n="17.175">Interea Lyciae dux gentis, Martia proles </l>
             
            <l n="17.176">Hippolochi, Glaucus, torvo dium Hectora vultu </l>
             
            <l n="17.177">Aspiciens dedit has irato e pectore voces:</l>
             
            <l n="17.178">Hector forma alios praestas, non Marte, nec armis; </l>
             
            <l n="17.179">Atque fugax, fortis falso audis. nunc age tecum </l>
             
            <l n="17.180">Versa, urbem civesque tuos qua denique serves <note type="numvers">180</note>
            </l>
             
            <l n="17.181">Solus cum Teucris. Lycia de gente virorum </l>
             
            <l n="17.182">Nemo ire in Danaos posthac, vestrasque tueri </l>
             
            <l n="17.183">Quippe volet sedes. nobis nam nulla relata est </l>
             
            <l n="17.184">Gratia, et incassum longi periere labores </l>
             
            <l n="17.185">Pugnantum assidue, duro et sub Marte gementum. </l>
             
            <l n="17.186">Tune alium eripiasque hosti servesque minorem, </l>
             
            <pb n="Homer-v-149"/>
            <l n="17.187">Improbe, qui, junctum sociali foedere, junctum</l>
             
            <l n="17.188">Dulcis amicitiae vinclo, Sarpedona praedam</l>
             
            <l n="17.189">Liquisti Argivis? magnum Sarpedona, qui te</l>
             
            <l n="17.190">Auxilio toties ipsumque urbemque levavit.</l>
             
            <l n="17.191">Huic avidos tu arcere canes a corpore saltem</l>
             
            <l n="17.192">Exanimi haud ausus? Lycia de gente jubenti</l>
             
            <l n="17.193">Nunc igitur mihi si quis pareat, ocyus omnes</l>
             
            <l n="17.194">Ire domum jubeo. vestram defendite soli</l>
             
            <l n="17.195">Vos urbem, cui fata parant extrema ruinam.</l>
             
            <l n="17.196">Quod si vera animo virtus, si pulcher inesset</l>
             
            <l n="17.197">Ille ardor Teucris, mentes qui corripit olim</l>
             
            <l n="17.198">Impavidas et corda virūm, durum urbe laborem</l>
             
            <l n="17.199">Pro patria, saevaeque ineunt qui praelia pugnae;</l>
             
            <l n="17.200">Patrocli posset, raptum facto agmine, corpus <note type="numvers">200</note>
            </l>
             
            <l n="17.201">Iliacam intra urbem condi. pertractus in urbem</l>
             
            <l n="17.202">Si modo Patroclus fuerit, Sarpedonis arma,</l>
             
            <l n="17.203">Atque ipsum reddent Graji, praedamque rependent</l>
             
            <l n="17.204">Confestim praeda. nam stratus morte minister</l>
             
            <l n="17.205">Illius est, Grajos qui pollet fortior unus</l>
             
            <l n="17.206">Ante omnes, ductatque invictae robora pubis.</l>
             
            <l n="17.207">At tu magnanimum Ajacem consistere contra,</l>
             
            <l n="17.208">Aspicere aut recto venientem lumine non es,</l>
             
            <l n="17.209">Nec pugnare ausus: multo est nam fortior ille. </l>
             
            <l n="17.210">Haec Glaucus: torvo cui vultu Martius Hector: <note type="numvers">210</note>
            </l>
             
            <l n="17.211">Cur talis tu vir tanto isthaec verba locutus</l>
             
            <l n="17.212">Fastu es? Glauce, viris prudenti corde putabam</l>
             
            <l n="17.213">Te praestare equidem longe omnibus, arva feracis</l>
             
            <l n="17.214">Qui Lyciae foecunda colunt: nunc mentis, amice,</l>
             
            <l n="17.215">Esse inopem duco, stulte qui talia jactas;</l>
             
            <l n="17.216">Meque ais Ajaci vasta se mole ferenti</l>
             
            <l n="17.217">Haud obstare ausum. sed me nec tela virorum</l>
             
            <l n="17.218">Terrent, nec strepitus pulsa tellure volantum </l>
             
            <pb n="v-175"/>
            <l n="17.219">Cornipedum: at magni nutus Jovis omnia vincens.</l>
             
            <l n="17.220">Ille virum, cum vult, fortem fugat, ac decus aufert <note type="numvers">220</note>
            </l>
             
            <l n="17.221">Victori; atque idem, cum vult, ciet aequus in arma.</l>
             
            <l n="17.222">Verum age, sta propior pugnanti, atque adspice durum</l>
             
            <l n="17.223">Martis opus. nosces an tota luce futurus</l>
             
            <l n="17.224">Sim, qualem dicis, timidusque, fugaxque: superbum</l>
             
            <l n="17.225">Viribus anne aliquem Danaūm, belloque furentem,</l>
             
            <l n="17.226">Patrocli ne jam pugnet pro corpore, sistam. </l>
             
            <l n="17.227">Sic ait, atque suas magno clamore phalanges</l>
             
            <l n="17.228">Hortatur, dictisque omnes instigat in hostem: </l>
             
            <l n="17.229">o Troës, Lyciique, et pubes Dardana, nunc nunc </l>
             
            <l n="17.230">Este viri; subeat nunc pugnae corda cupido, <note type="numvers">230</note>
            </l>
             
            <l n="17.231">O socii, validas cuncti nunc promite vires, </l>
             
            <l n="17.232">Pulchra ego Pelidae fortis dum scilicet arma </l>
             
            <l n="17.233">Induar, exuvias, Patrocli a corpore victor, </l>
             
            <l n="17.234">Quas rapui, spolians, leto mea quem dedit hasta.</l>
             
            <l n="17.235">Haec ubi dicta, gradum celerans Mavortius heros </l>
             
            <l n="17.236">Digreditur tristi a pugna, cursuque citato </l>
             
            <l n="17.237">Haud longe assequitur socios, qui pulchra ferebant </l>
             
            <l n="17.238">Arma procul fortis Pelidae, ac tuta petebant  </l>
             
            <l n="17.239">Moenia. tum, pugnae longe a certamine, mutat </l>
             
            <l n="17.240">Arma armis. sua dat Teucris nam ferre sub arces <note type="numvers">240</note>
            </l>
             
            <l n="17.241">Iliacas, humeris sibi fortibus induit ipse </l>
             
            <l n="17.242">Arma citus magni Aeacidae caelestia, Peleo </l>
             
            <l n="17.243">Quae patri munus quondam tribuere beati</l>
             
            <l n="17.244">Caelicolae; gnato senior dedit ille; senectae </l>
             
            <l n="17.245">At finem in patriis gnatus non attigit armis. </l>
             
            <l n="17.246">Hunc magnus, caelo nubes qui congregat alto, </l>
             
            <l n="17.247">Jupiter ut vidit divinis fulgere in armis </l>
             
            <l n="17.248">Pelidae, quassans caput infit talia secum:</l>
             
            <l n="17.249">Infelix! nequaquam animo tibi nigra subit mors, </l>
             
            <l n="17.250">Illa tuo impendens capitis verum induis arma <note type="numvers">250</note>
            </l>
             
            <pb n="v-202"/>
            <l n="17.251">Dia viri, tremefacto alii quem bella gerentem</l>
             
            <l n="17.252">Corde horrent. olli victor fortemque bonumque, </l>
             
            <l n="17.253">Nil tibi tu metuens, stravisti morte sodalem;</l>
             
            <l n="17.254">Armaque, dedecorans caesum, capitique humerisque</l>
             
            <l n="17.255">Detraxti. magnum sedenim tibi largiar ultro</l>
             
            <l n="17.256">Nunc decus, et fatum pensabo triste: reverso</l>
             
            <l n="17.257">Nec tibi enim Andromache post praelia dura paternam</l>
             
            <l n="17.258">In sedem, occurret, magnique arma inclyta Achillei</l>
             
            <l n="17.259">Excipiet gaudens. Haec secum Jupiter aequus;</l>
             
            <l n="17.260">Atque, supercilium demittens, dicta potenti <note type="numvers">260</note>
            </l>
             
            <l n="17.261">Firmavit nutu. Hectoreis arma omnia membris</l>
             
            <l n="17.262">Congruerunt, apte corpus complexa; cruentus</l>
             
            <l n="17.263">Mars animum subiit penitus, roburque vigoremque</l>
             
            <l n="17.264">Artubus infudit mirum. tum sustulit altum</l>
             
            <l n="17.265">Clamorem exsultans, sociumque reversus in agmen,</l>
             
            <l n="17.266">Pelidae similis, caelestibus acer in armis</l>
             
            <l n="17.267">Horrendum late fulgebat. nec mora, laetus</l>
             
            <l n="17.268">Cuncta obit; atque viros animis audacibus implet,</l>
             
            <l n="17.269">Mesthlenque, Glaucumque, Medontaque, Thersilochumque,</l>
             
            <l n="17.270">Asteropaeumque, Disenoraque, Hippothoumque, <note type="numvers">270</note>
            </l>
             
            <l n="17.271">Phorcynque, Chromiumque, et suetum fata deorum</l>
             
            <l n="17.272">Ennomon augurio, casusque aperire futuros.</l>
             
            <l n="17.273">Hos ita vociferans in praelia concitat Hector.</l>
             
            <l n="17.274">Audite, o socii, quos huc, tot milia, gentes </l>
             
            <l n="17.275">Finitimae auxilio miserunt; non ego turbam, </l>
             
            <l n="17.276">Et numerum quaerens vestris vos urbibus orans </l>
             
            <l n="17.277">Excivi: at pueros matresque ut corde volenti </l>
             
            <l n="17.278">Iliacas Marte a Grajo servetis. opimis </l>
             
            <l n="17.279">Idcirco haud parco donis, epulisque, meorum </l>
             
            <l n="17.280">Atque meam absumens rem largus, vestraque curans <note type="numvers">280</note>
            </l>
             
            <l n="17.281">Commoda, vosque bonis magis et magis omnibus auctans. </l>
             
            <l n="17.282">Ergo aliquis mihi nunc, conversa fronte, phalanges</l>
             
            <pb n="v-227"/>
            <l n="17.283">Irruat in Danaūm, certus vel perdere, dulcem</l>
             
            <l n="17.284">Vel servare animam: nanque haec commercia belli.</l>
             
            <l n="17.285">Patroclum, si quis rapiens at pertrahat agmen</l>
             
            <l n="17.286">In Troum, magnusque viro si cesserit Ajax,</l>
             
            <l n="17.287">Olli dimidias tribuam, mihi victor habebo</l>
             
            <l n="17.288">Dimidias ipse exuvias; aequetur honore</l>
             
            <l n="17.289">Ut mihi, parque ferat decus, et praeconia laudis. </l>
             
            <l n="17.290">Sic ait: hi magna se densi mole ferebant <note type="numvers">290</note>
            </l>
             
            <l n="17.291">In Danaos recta, infestis manus horrida telis;</l>
             
            <l n="17.292">Fidentesque animi sperabant posse cadaver</l>
             
            <l n="17.293">Ajaci Telamoniadae vi demere, raptum</l>
             
            <l n="17.294">Ad sese: amentes; multos nanque ille virorum</l>
             
            <l n="17.295">Morte super stravit, confossos cuspide ahena.</l>
             
            <l n="17.296">Qui, simul ac magno venientes agmine Teucros</l>
             
            <l n="17.297">Prospexit, fortem prior his compellat Atriden: </l>
             
            <l n="17.298">Dulce caput Menelae, Jovis genus, instat utrique</l>
             
            <l n="17.299">Grande malum, ac metuo ne pugna evadere salvis</l>
             
            <l n="17.300">Ipsis haud liceat nobis: de corpore nec tam <note type="numvers">300</note>
            </l>
             
            <l n="17.301">Patrocli timeo, Troum fortasse vorabunt</l>
             
            <l n="17.302">Cui discerpta canes, et saevae membra volucres,</l>
             
            <l n="17.303">Quam capiti ne triste meo fatum ingruat, angor,</l>
             
            <l n="17.304">Atque tuo; densa belli sic undique nube</l>
             
            <l n="17.305">Involvit campos Hector, dirumque propinquat</l>
             
            <l n="17.306">Exitium ambobus. primos citus ergo vocato</l>
             
            <l n="17.307">Grajugenum auxilio, si quis forte audiat usquam. </l>
             
            <l n="17.308">Haec Ajax; dicto paret Menelaus, et alta </l>
             
            <l n="17.309">Voce vocans Danaos inclamat, prima virorum:</l>
             
            <l n="17.310">O socii, o quotquot Danaūm regesque ducesque; <note type="numvers">310</note>
            </l>
             
            <l n="17.311">Atridae quicunque Agamemnonis, et Menelai </l>
             
            <l n="17.312">Solemnes celebrant epulas et vina vocati, </l>
             
            <l n="17.313">Ac praesunt populis, ductantque in praelia turmas, </l>
             
            <l n="17.314">Eximio insignit quos Jupiter altus honore.</l>
             
            <pb n="v-251"/>
            <l n="17.315">Non ego dispicere in medio certamine possum</l>
             
            <l n="17.316">Quenque ducum; tantae Mavors incendia pugnae</l>
             
            <l n="17.317">Suscitat: ast aliquis veniat vel sponte, nec esse</l>
             
            <l n="17.318">Ludibrium canibus Patroclum in litore lentus</l>
             
            <l n="17.319">Iliaco sinat. Haec magno clamore profatum</l>
             
            <l n="17.320">Fortis Oilides bello celer audiit Ajax, <note type="numvers">320</note>
            </l>
             
            <l n="17.321">Primus et ad vocem sese tulit impiger, inter</l>
             
            <l n="17.322">Densa virūm currens citus agmina. deinde secuti</l>
             
            <l n="17.323">Una ambo, rex Idomeneus regisque minister</l>
             
            <l n="17.324">Meriones, torvo Marti par. cetera nam quis</l>
             
            <l n="17.325">Nomina tot dicat, post hos in saeva ruentum</l>
             
            <l n="17.326">Praelia certatim rursus, Martemque cientum?</l>
             
            <l n="17.327">Incurrunt primi Troës, praeit inclytus Hector.</l>
             
            <l n="17.328">Ut quondam ingentis circum ostia magna fluenti,</l>
             
            <l n="17.329">Jupiter effuso quem concitat horridus imbri,</l>
             
            <l n="17.330">Unda maris fluvium contra fremit, atque repulsum <note type="numvers">330</note>
            </l>
             
            <l n="17.331">Rejicit eructans: ripaeque et litora vasto</l>
             
            <l n="17.332">Curva boant sonitu: sic Troum clamor ad auras</l>
             
            <l n="17.333">It late gliscens. Argivi exsangue cadaver</l>
             
            <l n="17.334">Circumstant, septi clypeis, atque aere corusco,</l>
             
            <l n="17.335">Unanimes. quorum galeis fulgentibus atram </l>
             
            <l n="17.336">Offudit nubem Saturnius. ille nec ante</l>
             
            <l n="17.337">Patroclo infensus, dulcis dum vita manebat, </l>
             
            <l n="17.338">Aeacidae famulo fuerat; nec membra perempti</l>
             
            <l n="17.339">Tunc Phrygiis praedam canibus tulit esse; sed acres</l>
             
            <l n="17.340">Ferre viro auxilium bonus impulit ipse sodales; <note type="numvers">340</note>
            </l>
             
            <l n="17.341">Incurrunt primi Troes, subitoque tumultu: </l>
             
            <l n="17.342">Argivos pepulere loco: cessere cadaver </l>
             
            <l n="17.343">Linquentes trepida capti formidine. quenquam </l>
             
            <l n="17.344">Nec stravere tamen Teucri; clamore trahebant </l>
             
            <l n="17.345">Tantum ad se magno Patroclum. absterrita pubes </l>
             
            <l n="17.346">At mansura diu longe haud erat: ocyus omnes </l>
             
            <pb n="v-278"/>
            <l n="17.347">Nanque loco statuit, vertitque acerrimus Ajax,</l>
             
            <l n="17.348">Corporis et specie, factis et fortibus omnes,</l>
             
            <l n="17.349">Pelida excepto, qui longe anteibat Achivos.</l>
             
            <l n="17.350">Turbidus ille aciem primam secat, ac ruit hosti <note type="numvers">350</note>
            </l>
             
            <l n="17.351">Obvius. Agrestis magno ceu robore quondam</l>
             
            <l n="17.352">Fertur aper; torvusque canes in montibus altis,</l>
             
            <l n="17.353">Florentumque agmen juvenum fugat, horridus ut se</l>
             
            <l n="17.354">Convertit per densa ruens virgulta; cohortes</l>
             
            <l n="17.355">Sic Telamoniades Ajax, quaecumque corona</l>
             
            <l n="17.356">Patrocli densa medium cinxere cadaver</l>
             
            <l n="17.357">Dissipat incursans, Teucros nec laude potiri,</l>
             
            <l n="17.358">Abreptamque finit praedam inde ad moenia ferre. </l>
             
            <l n="17.359">Hippothous Lethi proles praeclara Pelasgi,</l>
             
            <l n="17.360">Lora pedem ad summum nectens, exsangue trahebat <note type="numvers">360</note>
            </l>
             
            <l n="17.361">Per mediam corpus turbam, magno ille probari</l>
             
            <l n="17.362">Priamidae cupiens Teucrisque. ast ingruit ipsi</l>
             
            <l n="17.363">Triste malum subito, nec mortem arcere cruentam</l>
             
            <l n="17.364">Optanti quisquam potuit. Telamonius heros,</l>
             
            <l n="17.365">Per turbam per tela ruens, nam cominus hastam</l>
             
            <l n="17.366">Fulgentis fixit galeae per ahenea septa.</l>
             
            <l n="17.367">Scissa viro est penitus ferrata cuspide cassis,</l>
             
            <l n="17.368">Et telo ingenti, valido et percussa lacerto.</l>
             
            <l n="17.369">Purpureus lato confestim e vulnere sanguis</l>
             
            <l n="17.370">Emicuit, misso diffusus in arma cerebro; <note type="numvers">370</note>
            </l>
             
            <l n="17.371">Collapsique artus, amisso robore; pesque</l>
             
            <l n="17.372">Excidit e manibus; tum supra cernuus ipse</l>
             
            <l n="17.373">Concidit exanimum corpus, vitamque reliquit</l>
             
            <l n="17.374">Larissa longe a pingui; carosque parentes</l>
             
            <l n="17.375">Haud potuit juvisse, vicem nec reddere, vitam</l>
             
            <l n="17.376">Lege brevem dura Parcarum nactus, et aevo</l>
             
            <l n="17.377">Florente Ajacis magni confossus ab hasta. </l>
             
            <l n="17.378">Tum petit Ajacem stridenti cuspide saevus</l>
             
            <pb n="v-304"/>
            <l n="17.379">Priamides: vidit veniens telum ille per auras,</l>
             
            <l n="17.380">Et flexo paullum declinans corpore cessit <note type="numvers">380</note>
            </l>
             
            <l n="17.381">Iphiti prolem Schedium (fortissimus inter </l>
             
            <l n="17.382">Phocaeos fuit hic proceres, claro in Panopeo</l>
             
            <l n="17.383">Tecta colens dives regalia, multaque fraenans</l>
             
            <l n="17.384">Imperio invictae bellator milia pubis)</l>
             
            <l n="17.385">Huic hastam ad jugulum defixit, ahenea summo</l>
             
            <l n="17.386">Evasit tergo cuspis trajecta: fragorem</l>
             
            <l n="17.387">Ille dedit, super arma virum insonuere cadentem.</l>
             
            <l n="17.388">Phaenopis egregiam prolem Phorcyna, cadaver</l>
             
            <l n="17.389">Dum tegit Hippothoi, ventrem Telamonius Ajax</l>
             
            <l n="17.390">Per medium incurrens ingenti perculit hasta, <note type="numvers">390</note>
            </l>
             
            <l n="17.391">Atque cavum rupit penitus thoraca. sub altum</l>
             
            <l n="17.392">Cuspis abit corpus crudeli vulnere, et haurit.</l>
             
            <l n="17.393">Ilia: tellurem palmis et pectore planxit</l>
             
            <l n="17.394">Ille cadens. primi Troum, et Mavortius Hector</l>
             
            <l n="17.395">Intremuere artus, retro et cessere: dederunt</l>
             
            <l n="17.396">Clamorem Argivi horrisonum, Phorcynque peremptum,</l>
             
            <l n="17.397">Hippothoumque citi traxere, atque aerea texta</l>
             
            <l n="17.398">Armorum solvere humeris, laetique tulere. </l>
             
            <l n="17.399">Jamque adeo Teucri Grajo sub Marte subirent</l>
             
            <l n="17.400">Iliacos trepidi muros, ac tuta domorum, <note type="numvers">400</note>
            </l>
             
            <l n="17.401">Ignava mentem capti formidine, ferrent</l>
             
            <l n="17.402">Eximiam et Danai virtute ac robore laudem</l>
             
            <l n="17.403">Praeter fata Jovis: sed fortem in praelia Phoebus</l>
             
            <l n="17.404">Ipse ciet subito Aeneam, faciem Periphanti</l>
             
            <l n="17.405">Epytidae similis; praeco illi fidus in aede</l>
             
            <l n="17.406">Qui patria, prudens rerum doctusque parente</l>
             
            <l n="17.407">Cum sene consenuit. simulans hunc Phoebus Apollo</l>
             
            <l n="17.408">Adstitit Aeneae; dictisque ita fatur amicis: </l>
             
            <l n="17.409">Aenea, nam quī fato altum vel sine divis</l>
             
            <l n="17.410">Ilion eriperes tuque et Trojana juventus? <note type="numvers">410</note>
            </l>
             
            <pb n="v-328"/>
            <l n="17.411">Quod facere ipse alios vidi olim, robore fretos,</l>
             
            <l n="17.412">Et virtute sua, et numero, nactosque timoris</l>
             
            <l n="17.413">Expertem populum; si nunc, victoria nobis</l>
             
            <l n="17.414">Cum datur, haud aequo Danais Jove, corda pavore</l>
             
            <l n="17.415">Perculsi fugitis, torpentque ad praelia vires? </l>
             
            <l n="17.416">Sic ait: ille deum cernens agnovit, et altum, </l>
             
            <l n="17.417">Ad socios, dium et conversus ad Hectora, clamat:</l>
             
            <l n="17.418">o Hector, primi o Troës sociique, fugatos</l>
             
            <l n="17.419">Turpe fuat, Grajo domitos et Marte subire</l>
             
            <l n="17.420">Moenia, et Iliacas intra nos condere turres. <note type="numvers">420</note>
            </l>
             
            <l n="17.421">En mihi delapsus caelo deus adstat ab alto,</l>
             
            <l n="17.422">Atque docet, nutu qui temperat omnia, nobis</l>
             
            <l n="17.423">Auxilio esse Jovem. fortes invadite pugnam</l>
             
            <l n="17.424">Ergo, viri, recta in Danaos et densa feramus</l>
             
            <l n="17.425">Arma iterum, saltem, vacui cura atque labore,</l>
             
            <l n="17.426">Patrocli condant raptum ne in castra cadaver. </l>
             
            <l n="17.427">Haec fatus, primam ante aciem prorupit, et acer</l>
             
            <l n="17.428">Constitit. at Troës magno clamore secuti</l>
             
            <l n="17.429">Convertere fugam, Grajisque infesta tulere</l>
             
            <l n="17.430">Arma omnes. longa primus transverberat hasta <note type="numvers">430</note>
            </l>
             
            <l n="17.431">Magnanimum Aeneas Leocriton, armipotentis</l>
             
            <l n="17.432">Germen Arisbantis, clari socium Lycomedis.</l>
             
            <l n="17.433">Martius hunc miserans Lycomedes morte peremptum</l>
             
            <l n="17.434">Continuo propiusque virum stetit, et jacit hastam,</l>
             
            <l n="17.435">Ac ferit Hippasiden Apisaona per jecur alto</l>
             
            <l n="17.436">Vulnere, pastorem populorum; genuaque solvit.</l>
             
            <l n="17.437">Venerat hic Trojae sacras bellator ad arces</l>
             
            <l n="17.438">Paeonia e pingui magni comes Asteropaei,</l>
             
            <l n="17.439">Deterior paullo virtute ac fortibus armis.</l>
             
            <l n="17.440">Exstinctum hunc miserans Mavortius Asteropaeus <note type="numvers">440</note>
            </l>
             
            <l n="17.441">Provolat, ipse etiam cupiens invadere pugnam</l>
             
            <l n="17.442">Et conferre manum: frustra; Graji undique densis</l>
             
            <pb n="Homer-v-354"/>
            <l n="17.443">Jam septi stabant clypeis, praeque aere micantes</l>
             
            <l n="17.444">Tendebant hastas Patrocli ad corpus. obibat</l>
             
            <l n="17.445">Omnes nanque Ajax, instans hortatibus, usquam</l>
             
            <l n="17.446">Cedere nec retro quenquam, procurrere in hostem</l>
             
            <l n="17.447">Nec quenquam, et solum ante alios pugnare sinebat:</l>
             
            <l n="17.448">Uno omnes at stare loco, mediumque cadaver</l>
             
            <l n="17.449">Protegere infestis orabat cominus hastis.</l>
             
            <l n="17.450">Haec praecepta ingens dabat Ajax. terra cruore <note type="numvers">450</note>
            </l>
             
            <l n="17.451">Purpureo perfusa madebat, densa cadebant</l>
             
            <l n="17.452">Corpora Trojugenum sociūmque, et pubis Achaeae.</l>
             
            <l n="17.453">Haud etenim Argivis ibat sine sanguine pugna;</l>
             
            <l n="17.454">Argivūm at numerus longe minor aere peribat</l>
             
            <l n="17.455">Vulnifico, memorum semper sibi ferre vicissim</l>
             
            <l n="17.456">Auxilium, et pugnae junctis tolerare laborem</l>
             
            <l n="17.457">Viribus, ac durae casus avertere mortis.</l>
             
            <l n="17.458">Sic, flammae similes ardenti, praelia saevae </l>
             
            <l n="17.459">Miscebant pugnae. caelo Solemque putares </l>
             
            <l n="17.460">Auricomum, Lunamque una periisse: premebat <note type="numvers">460</note>
            </l>
             
            <l n="17.461">Sic pugnam nubes condenso pulvere, primos </l>
             
            <l n="17.462">Et Danaūm, circumstabant quicunque cadaver </l>
             
            <l n="17.463">Triste Menetiadae. nulla caligine septi </l>
             
            <l n="17.464">Parte alia Grajorum alii Troumque sereno </l>
             
            <l n="17.465">Martem exercebant caelo: fulgebat acutis </l>
             
            <l n="17.466">Late Sol fusus radiis, non montibus ulla </l>
             
            <l n="17.467">Usquam, non campis nubes. nec pugna vigebat </l>
             
            <l n="17.468">Usque, sed abstantes longe volitantia tela </l>
             
            <l n="17.469">Luctificosque arcus vitabant. gentis Achivae </l>
             
            <l n="17.470">Flos tristem in medio aerumnam longumque laborem <note type="numvers">470</note>
            </l>
             
            <l n="17.471">Durabant bello, densa caligine pressi, </l>
             
            <l n="17.472">Et circum aeratis pulsati cominus hastis.</l>
             
            <l n="17.473">At duo magnanimi juvenes, clarissima Grajūm </l>
             
            <l n="17.474">Lumina, Nestoridae, Thrasymedes Antilochusque,</l>
             
            <pb n="v-377"/>
            <l n="17.475">Nondum etiam audierant Patroclum extrema tulisse</l>
             
            <l n="17.476">Fata, sed in primo vivum pugnare tumultu,</l>
             
            <l n="17.477">Trojugenum et caedi victorem instare putabant.</l>
             
            <l n="17.478">Nam, conversa fuga postquam videre suorum</l>
             
            <l n="17.479">Agmina, pugnabant seorsus: mandarat utrique</l>
             
            <l n="17.480">Hoc etenim Nestor, gnatos hortatus amice <note type="numvers">480</note>
            </l>
             
            <l n="17.481">Navibus a curvis genitor cum misit in arma.</l>
             
            <l n="17.482">Hi procul ergo aberant; aliis certamen at ortum</l>
             
            <l n="17.483">Grajorum primis fuerat grave, luce dabatur</l>
             
            <l n="17.484">Nec tota requies fessis; sudore madebant</l>
             
            <l n="17.485">Crura, genuque, pedesque, manusque, oculique, cadaver</l>
             
            <l n="17.486">Confertim ad famuli pugnantum bellipotentis</l>
             
            <l n="17.487">Aeacidae, Troasque arcentum atque Hectora dium.</l>
             
            <l n="17.488">Ac velut, ingenti cum vir derepta juvenco</l>
             
            <l n="17.489">Terga dedit turbae juvenum, et manantia multo</l>
             
            <l n="17.490">Pingui certatim manibus distendere jussit; <note type="numvers">490</note>
            </l>
             
            <l n="17.491">Illa operi sese accingit; diversaque in orbem</l>
             
            <l n="17.492">Vi trahit: extra humor citus effluit, imaque fusum</l>
             
            <l n="17.493">Pingue subit tractu valido; terga undique sese</l>
             
            <l n="17.494">Extendere: trahunt gelidum certamine magno</l>
             
            <l n="17.495">Sic Danai corpus Teucrique, arctata pusillo</l>
             
            <l n="17.496">Turba ingens spatio; spesque his ad moenia raptum</l>
             
            <l n="17.497">Pertrahere, his curvas ad naves. durus utrinque</l>
             
            <l n="17.498">Exoritur, fervetque labor sine fine: cruentus </l>
             
            <l n="17.499">Nec qui bella ciet Mavors, Tritonia Pallas</l>
             
            <l n="17.500">Nec vires, magnosque virūm reprehenderit ausus <note type="numvers">500</note>
            </l>
             
            <l n="17.501">Contemplans, ira quamvis commota furenti.</l>
             
            <l n="17.502">Durum luce illa pugnae sic ipse laborem</l>
             
            <l n="17.503">Jupiter intendit Patrocli ad triste cadaver.</l>
             
            <l n="17.504">Necdum etiam forti Pelidae fama sodalis</l>
             
            <l n="17.505">Venerat exstincti: nam longe a puppibus altos  </l>
             
            <l n="17.506">Trojae pugnabant ad muros. ergo, peremptum </l>
             
            <pb n="v-404"/>
            <l n="17.507">Ignorans, retro sperabat, limine tacto</l>
             
            <l n="17.508">Portarum, incolumem venturum in castra. sciebat</l>
             
            <l n="17.509">Nanque viro non posse capi, nec se sine, Trojae</l>
             
            <l n="17.510">Moenia, nec secum; mater quod caerula soli <note type="numvers">510</note>
            </l>
             
            <l n="17.511">Dixerat, illa Jovis referens arcana supremi</l>
             
            <l n="17.512">Consilia: ast miserum genitrix celaverat alma</l>
             
            <l n="17.513">Dilecti ante alios omnes de morte sodalis.</l>
             
            <l n="17.514">Illi hastas circa exanimum saevo aere micantes</l>
             
            <l n="17.515">Protendunt, contraque obnixi mutua sese</l>
             
            <l n="17.516">Hinc atque hinc urgent, nec cessant sternere leto.</l>
             
            <l n="17.517">Atque aliquis Grajūm furiato haec pectore fatur: </l>
             
            <l n="17.518">O socii, nobis hinc turpe in castra reverti;</l>
             
            <l n="17.519">Nigra sinu vasto nobis heic terra dehiscat</l>
             
            <l n="17.520">Omnibus. id satius multo est, quam ferre superbis <note type="numvers">520</note>
            </l>
             
            <l n="17.521">Hunc tolli a Teucris ingenti non sine laude. </l>
             
            <l n="17.522">Contra aliquis Troum bellator talia clamat: </l>
             
            <l n="17.523">o socii, hunc juxta, vel si fatale domari </l>
             
            <l n="17.524">Omnibus est leto, pariter pugnemus, et hosti </l>
             
            <l n="17.525">Nemo loco pulsus cedat, Martemve remittat. </l>
             
            <l n="17.526">Sic aliquis socios clamans incendit in arma. </l>
             
            <l n="17.527">Gliscit pugna atrox, ferri sonor aerea pulsat </l>
             
            <l n="17.528">Caelorum convexa altas sublatus in auras.</l>
             
            <l n="17.529">Aeacidae interea diversa in parte jugales, </l>
             
            <l n="17.530">Egressi turba e media, bellique tumultu,  530 </l>
             
            <l n="17.531">Flebant, aurigam ut primum sensere cruenta </l>
             
            <l n="17.532">Priamidae foedo prostratum in pulvere dextra. </l>
             
            <l n="17.533">Illos Automedon, Dioreos inclyta proles, </l>
             
            <l n="17.534">Urgebat, celerique attingens terga flagello, </l>
             
            <l n="17.535">Et blandis hortans verbis, terrensque minaci </l>
             
            <l n="17.536">Voce iterum atque iterum increpitos: nec castra reverti </l>
             
            <l n="17.537">In Danaūm, latus qua tenditur Hellespontus, </l>
             
            <l n="17.538">Illi, nec tristi se bello inferre volebant;</l>
             
            <pb n="v-433"/>
            <l n="17.539">Sed, velut immotae stant vasta mole columnae</l>
             
            <l n="17.540">Busta viri supra vel supra busta puellae; <note type="numvers">540</note>
            </l>
             
            <l n="17.541">Sic stabant curru juncti, dejectaque terrae</l>
             
            <l n="17.542">Admorant capita; ex oculis per moesta tepentes</l>
             
            <l n="17.543">Ora ibant grandes lacrimae flentum sibi rapti</l>
             
            <l n="17.544">Aurigae desiderio; juba densa comanti</l>
             
            <l n="17.545">Crine jugum propter circlis elapsa fluebat</l>
             
            <l n="17.546">Horrens, fusa jacens immundo in pulvere. divūm</l>
             
            <l n="17.547">Hos coelo rex conspectos miseratus ab alto est;</l>
             
            <l n="17.548">Et quassans caput, haec tacito sub pectore secum: </l>
             
            <l n="17.549">Heu miseri, indignique ambo ferre ista! senectae,</l>
             
            <l n="17.550">Mortis et expertes cur nam vos numina quondam <note type="numvers">550</note>
            </l>
             
            <l n="17.551">Mortali dedimus Peleo? luctusque laboresque</l>
             
            <l n="17.552">Anne hominum ut misera duros cum gente feratis;</l>
             
            <l n="17.553">Qua nulla est curae subjectior, atque dolori</l>
             
            <l n="17.554">Aerumnaeque, omni e numero, quaecunque liquenti</l>
             
            <l n="17.555">Vescunturque aura, terrestri et corpore serpunt.</l>
             
            <l n="17.556">Attamen haud patiar vobis, pulchroque potitum</l>
             
            <l n="17.557">Hectora Priamiden curru vectarier. arma</l>
             
            <l n="17.558">Non satis est indutus habet quod rapta? superbis</l>
             
            <l n="17.559">Quod tumet exuviis, fama et se jactat inani?</l>
             
            <l n="17.560">Quin ego nunc vobis, artusque animosque vigore <note type="numvers">560</note>
            </l>
             
            <l n="17.561">Complebo indomito, raptum ut servare volucri</l>
             
            <l n="17.562">Automedonta fuga liceat, curvasque referre</l>
             
            <l n="17.563">Incolumem ad puppes. Teucris decus addere nam stat</l>
             
            <l n="17.564">Majus adhuc, Danaos ut sternant caede, carinas</l>
             
            <l n="17.565">Dum tandem veniant ad celsas, Solque revisat</l>
             
            <l n="17.566">Oceanum, et sacra terram nox contegat umbra. </l>
             
            <l n="17.567">Sic ait; invictumque pater per membra vigorem </l>
             
            <l n="17.568">Afflat equis: alacres, excusso pulvere, densas </l>
             
            <l n="17.569">Arrexere jubas, Troumque per agmina, perque </l>
             
            <l n="17.570">Agmina Grajugenum currum rapuere sonantem. <note type="numvers">570</note>
            </l>
             
            <pb n="v-458"/>
            <l n="17.571">His, quamvis cari turbatus morte sodalis,</l>
             
            <l n="17.572">Automedon vectus ruit inter praelia; qualis</l>
             
            <l n="17.573">Anseribus vultur mixtus; cursuque volucri</l>
             
            <l n="17.574">Nunc turba e Teucrūm refugit, nunc rursus eodem</l>
             
            <l n="17.575">Involat, ac trepidum turbat, verso agmine, vulgus:</l>
             
            <l n="17.576">At non caede viros sternit, dum terga ruentum</l>
             
            <l n="17.577">Turbidus insequitur. nec enim sacro licet uni</l>
             
            <l n="17.578">In curru vibrare hastas, et ducere fraena. </l>
             
            <l n="17.579">Hunc, luctu attonitus cursu dum fertur inani,</l>
             
            <l n="17.580">Alcimedon tandem, Laërcei clara propago <note type="numvers">580</note>
            </l>
             
            <l n="17.581">Aemonidae, vidit; stans et post terga, calentem</l>
             
            <l n="17.582">Et currum, dictis affatur talibus ultro: </l>
             
            <l n="17.583">Automedon, istud quisnam tibi futile divūm</l>
             
            <l n="17.584">Consilium injecit, mentemque exemit? in hostem</l>
             
            <l n="17.585">Incursas medium solus; cui morte sodalis</l>
             
            <l n="17.586">Stratus: at Aeacidae gerit Hector clara superbus</l>
             
            <l n="17.587">Arma humeris, partoque tumens exsultat honore. </l>
             
            <l n="17.588">Magnanimus contra Automedon huic talibus infit:</l>
             
            <l n="17.589">Alcimedon, quisnam bellaces inter Achivos</l>
             
            <l n="17.590">Par tibi nosse animos et mores morte carentum <note type="numvers">590</note>
            </l>
             
            <l n="17.591">Cornipedum, praeter Patroclum, vivus agebat</l>
             
            <l n="17.592">Qui prius indomitos par divis: nunc mala Parca</l>
             
            <l n="17.593">Oppressit miserum, viridique exstinxit in aevo.</l>
             
            <l n="17.594">Ergo age, lora manu cape tu, longumque flagellum:</l>
             
            <l n="17.595">Ast ego desiliam curru, pugnamque capessam. </l>
             
            <l n="17.596">Haec ubi dicta, citum Alcimedon celer insilit axem, </l>
             
            <l n="17.597">Docta lora manu capiens, longumque flagellum: </l>
             
            <l n="17.598">Desilit Automedon. quos longe prospicit Hector, </l>
             
            <l n="17.599">Et lateri adstantem laetus compellat amicis </l>
             
            <l n="17.600">Extemplo Aenean dictis, ac talia fatur: <note type="numvers">600</note>
            </l>
             
            <l n="17.601">Belligerae Troum gentis bone ductor, et auctor </l>
             
            <l n="17.602">Consilii sapiens, Aenea, fortis Achillei.</l>
             
            <pb n="v-485"/>
            <l n="17.603">Conspicor en bijugos prodire in praelia, inertes</l>
             
            <l n="17.604">Et simul aurigas: hoc spes est posse potiri,</l>
             
            <l n="17.605">Si modo vis forti socium te adjungere coepto.</l>
             
            <l n="17.606">Audebunt nec enim contra nos obvia ferre</l>
             
            <l n="17.607">Arma, loco nec stare, acri et contendere Marte. </l>
             
            <l n="17.608">Talia Priamides, Anchisae at Martia proles</l>
             
            <l n="17.609">Obsequitur dictis. humeros protectus uterque</l>
             
            <l n="17.610">Taurino graditur tergo solidoque, levique, <note type="numvers">610</note>
            </l>
             
            <l n="17.611">Multiplici super inducto constraverat aere</l>
             
            <l n="17.612">Quod faber, omnigenos bello munimen ad ictus.</l>
             
            <l n="17.613">Una ibant Chromiusque ingens, similisque deorum</l>
             
            <l n="17.614">Aretus; certaeque viros demittere morti</l>
             
            <l n="17.615">Sperabant, bijugosque alta cervice superbos</l>
             
            <l n="17.616">Excipere, ac secum patrias abducere ad arces.</l>
             
            <l n="17.617">Dementes! nec enim sine caede ac sanguine multo</l>
             
            <l n="17.618">Ferre gradum retro a magno Automedonte licebit.</l>
             
            <l n="17.619">Ille Jovem supplex non cassa in vota vocavit,</l>
             
            <l n="17.620">Complevitque altum vi, firmo et robore pectus; <note type="numvers">620</note>
            </l>
             
            <l n="17.621">Tum celer hac fidum compellat voce sodalem: </l>
             
            <l n="17.622">Alcimedon, ne longe absta, sed terga propinqui</l>
             
            <l n="17.623">Fac mihi cornipedes afflent. non ante furoris</l>
             
            <l n="17.624">Hector nanque modum statuet, pugnaeque, superbus</l>
             
            <l n="17.625">Aeacidae quam scandat equos, me teque perempto,</l>
             
            <l n="17.626">Argivamque aciem turbet; vel, quod reor, ipse</l>
             
            <l n="17.627">Confossus primos inter det sanguine poenas. </l>
             
            <l n="17.628">Haec ait, atque ambo Ajaces vocat, ac Menelaum:</l>
             
            <l n="17.629">Ajaces Danaūm ductores, et Menelae,</l>
             
            <l n="17.630">Patrocli exanimum corpus servare jubete, <note type="numvers">630</note>
            </l>
             
            <l n="17.631">Proque viro pugnare, hostique obsistere Grajos</l>
             
            <l n="17.632">Praestantes virtute alios: vos tristia vivis</l>
             
            <l n="17.633">Ocyus at nobis fata o depellite. nanque</l>
             
            <l n="17.634">Huc rapido adventant cursu per tela virosque </l>
             
            <pb n="v-512"/>
            <l n="17.635">Hector et Aeneas, nemo quos viribus aequat</l>
             
            <l n="17.636">Aut animis tota Troum de gente. deorum</l>
             
            <l n="17.637">Sed posita in genibus sunt haec. jaculabor et ipse</l>
             
            <l n="17.638">Vi tamen interea. curabit cetera magnus</l>
             
            <l n="17.639">Jupiter, invicto qui temperat omnia nutu. </l>
             
            <l n="17.640">Sic ait, ac librans longam vi conjicit hastam, <note type="numvers">640</note>
            </l>
             
            <l n="17.641">Et clypeum Areti medium ferit; aereus umbo</l>
             
            <l n="17.642">Nec tenuit venientem; alte trans aurea balthei</l>
             
            <l n="17.643">Texta subit, penitusque infixa est inguine cuspis.</l>
             
            <l n="17.644">Ac veluti validam ferro fulgente bipennim</l>
             
            <l n="17.645">Cum manibus juvenis tollens, certo ferit ictu</l>
             
            <l n="17.646">Cervicem agrestis tauri post cornua, totum</l>
             
            <l n="17.647">Et penitus nervum praecidit; corruit ingens</l>
             
            <l n="17.648">Stratus humi, quassatque artus: sic ille supinus</l>
             
            <l n="17.649">Membra solo quassans cecidit, vibrataque in imis</l>
             
            <l n="17.650">Visceribus cuspis vitae saepta intima solvit. </l>
             
            <l n="17.651">Hector dehinc telo petit Automedonta corusco. </l>
             
            <l n="17.652">Ille hastam adversus viditque, et corpore flexo </l>
             
            <l n="17.653">Exiit, acclinis telluri: transvolat hasta </l>
             
            <l n="17.654">Atque viri post terga solo est infixa, caputque </l>
             
            <l n="17.655">Pars postrema super, dum vis consumpta, tremebat </l>
             
            <l n="17.656">Jamque adeo stricto congressi cominus ense </l>
             
            <l n="17.657">Pugnarent; pugnae cupidos at solvit uterque </l>
             
            <l n="17.658">Ajax adveniens audita voce sodalis. </l>
             
            <l n="17.659">Hos veriti cessere micanti corde retrorsum </l>
             
            <l n="17.660">Hector et Aeneas, forma et praestante deorum <note type="numvers">660</note>
            </l>
             
            <l n="17.661">Assimilis Chromius, perfossumque ilia ferro </l>
             
            <l n="17.662">Aretum foedo liquere in pulvere. Marti </l>
             
            <l n="17.663">Tum rapido par Automedon, mora nulla, coruscis </l>
             
            <l n="17.664">Exanimem nudatque armis, ac talia fatur:</l>
             
            <l n="17.665">Aegra Menetiadae ob letum moerore levavi </l>
             
            <l n="17.666">Corda tamen paullum nunc vel pejore perempto.</l>
             
            <pb n="v-539"/>
            <l n="17.667">Haec ait; exuviasque viri, multo arma cruore</l>
             
            <l n="17.668">Foeda, cito imposuit curru; scandebat et ipse</l>
             
            <l n="17.669">Sanguine conspersus; magni ceu membra juvenci</l>
             
            <l n="17.670">Depastus leo, digrediens rubet ore cruento. <note type="numvers">670</note>
            </l>
             
            <l n="17.671">Rursus Patroclo super ingens pugna coorta est,</l>
             
            <l n="17.672">Luctifica, immanis; caelo quam lapsa ciebat</l>
             
            <l n="17.673">Bellipotens Pallas praesenti numine. gnatam</l>
             
            <l n="17.674">Miserat hortari Danaos nam Jupiter ipse,</l>
             
            <l n="17.675">Jam melior, Grajūm fortem et miseratus acerbam.</l>
             
            <l n="17.676">Purpuream veluti nigra sub nube deūm rex</l>
             
            <l n="17.677">Irin ut extendit, miseris mortalibus omen</l>
             
            <l n="17.678">Aut belli, aut hiemis gelidae, quae dira virorum</l>
             
            <l n="17.679">Omne opus abrumpit late, pecorique molesta</l>
             
            <l n="17.680">Lanigero, pavidas angit formidine mentes: <note type="numvers">680</note>
            </l>
             
            <l n="17.681">Purpureo sic illa humeros circumdata nimbo,</l>
             
            <l n="17.682">Adveniens Grajūm turbae sese intulit, acri</l>
             
            <l n="17.683">Corda virum incendens hortatu ad praelia; et omnes</l>
             
            <l n="17.684">Ante alios dictis, propior cui stabat, Atriden</l>
             
            <l n="17.685">Magnanimum exacuens Menelaum, corpore diva</l>
             
            <l n="17.686">Longaevo similis Phoenici, et voce sonora: </l>
             
            <l n="17.687">Atride Menelaë, ingens te nempe sequetur</l>
             
            <l n="17.688">Dedecus ante omnes, fidum si forte sodalem</l>
             
            <l n="17.689">Aeacidae magni Trojae sub moenibus altis</l>
             
            <l n="17.690">Ore canes avido raptabunt. strenuus ergo <note type="numvers">690</note>
            </l>
             
            <l n="17.691">Pugna ipse, atque alios hortare in praelia Grajos. </l>
             
            <l n="17.692">Martius huic retulit Menelaus talia contra:</l>
             
            <l n="17.693">O Phoenix pater, o longaeva jure verende</l>
             
            <l n="17.694">Canitie, mihi si Pallas Tritonia robur</l>
             
            <l n="17.695">Praebeat, avertatque procul stridentia tela,</l>
             
            <l n="17.696">Stare loco haud equidem dubitem, pugnaque tueri</l>
             
            <l n="17.697">Patroclum; exstinctus qui cor mihi fixit acerbo</l>
             
            <l n="17.698">Luctu imum. at flammae similis furit Hector, et atrox </l>
             
            <pb n="Homer-v-565"/>
            <l n="17.699">Usque viros caedit; laudem quando annuit olli</l>
             
            <l n="17.700">Jupiter, et multo victorem insignit honore. <note type="numvers">700</note>
            </l>
             
            <l n="17.701">Haec ille: ast animo gavisa est caesia Pallas,</l>
             
            <l n="17.702">Omnia quod divūm primam inter numina sese</l>
             
            <l n="17.703">Praesentem auxilio vellet, supplexque vocaret.</l>
             
            <l n="17.704">Ergo humeris validum robur genibusque secunda</l>
             
            <l n="17.705">Afflavit, pectusque animis audacibus altum</l>
             
            <l n="17.706">Implevit: qualis parvae est audacia muscae,</l>
             
            <l n="17.707">Acta viri toties quae longe a corpore, mordax</l>
             
            <l n="17.708">Involat, humanum cupiens haurire cruorem.</l>
             
            <l n="17.709">Huic similis gelidum Patrocli ad corpus Atrides</l>
             
            <l n="17.710">Provolat; aeratamque jacit vi turbidus hastam. <note type="numvers">710</note>
            </l>
             
            <l n="17.711">Vir fuit in Teucris, clari genus Eetionis,</l>
             
            <l n="17.712">Forte Podes, belloque acer, praedives avito</l>
             
            <l n="17.713">Et censu, eximie cunctis in civibus Hector</l>
             
            <l n="17.714">Quem coluit pugnaque bonum dapibusque sodalem.</l>
             
            <l n="17.715">Hunc, dum terga fugae dabat, ipsam fixit Atrides</l>
             
            <l n="17.716">Ad zonam, crudumque egit trans ilia ferrum.</l>
             
            <l n="17.717">Corruit ingenti sonitu. super advolat heros,</l>
             
            <l n="17.718">Exanimum et corpus Trojano ex agmine turbam</l>
             
            <l n="17.719">Grajorum in mediam laetanti corde trahebat.</l>
             
            <l n="17.720">Hectora tum lateri adsistens hortatur Apollo, <note type="numvers">720</note>
            </l>
             
            <l n="17.721">Phaenopis Asiadae similis, qui, cultor Abydi,</l>
             
            <l n="17.722">Saepe illum hospitio venientem excepit amico,</l>
             
            <l n="17.723">Hospitibus carus prae cunctis. osque habitumque</l>
             
            <l n="17.724">Huic similis, juvenem sic ultro affatur Apollo: </l>
             
            <l n="17.725">Hector, quis posthac Grajis ex omnibus alter </l>
             
            <l n="17.726">Te metuat, quem sic terret Menelaus, inersque </l>
             
            <l n="17.727">Bellator, mollisque animi qui dicitur esse? </l>
             
            <l n="17.728">En abit ille trahens Trojano ex agmine victor, </l>
             
            <l n="17.729">Quem tibi confossum crudeli morte peremit, </l>
             
            <l n="17.730">Clarum Marte Poden, dium genus Eetionis. <note type="numvers">730</note>
            </l>
             
            <pb n="v-590"/>
            <l n="17.731">Sic ait: huic subita mentem et praecordia texit </l>
             
            <l n="17.732">Nube dolor: fulvo ante aciem volat aere coruscus.</l>
             
            <l n="17.733">Tum pater auratis Saturnius aegida villis </l>
             
            <l n="17.734">Sustulit, ac densis late omnem nubibus Idam </l>
             
            <l n="17.735">Involvit, saevis implens fulgoribus auras; </l>
             
            <l n="17.736">Horrendumque dedit tonitru, magnaque tremendum </l>
             
            <l n="17.737">Gestamen dextra concussit, vimque sequendi </l>
             
            <l n="17.738">Invictam Teucris, trepidamque immisit Achivis </l>
             
            <l n="17.739">Ipse fugam, et gelidum, perculsa mente, pavorem. </l>
             
            <l n="17.740">Boeotus fugit ante omnes ac tuta capessit <note type="numvers">740</note>
            </l>
             
            <l n="17.741">Peneleus, dextrum pugnanti ut strinxit acuto </l>
             
            <l n="17.742">Polydamas humerum telo; nec vulnus adegit </l>
             
            <l n="17.743">Altius, ille quidem propior jaculatus. at Hector </l>
             
            <l n="17.744">Cominus egregium percussit Leïton hasta, </l>
             
            <l n="17.745">Germen Alectryonis magni, qua jungitur ulnae </l>
             
            <l n="17.746">Dextra, virum cogens pugna desistere. circum </l>
             
            <l n="17.747">Lumina qui volvens fugitque exterritus, hastam </l>
             
            <l n="17.748">Nec jam posse manu tractans confligere Teucris </l>
             
            <l n="17.749">Sperabat, moerore animum dejectus acerbo. </l>
             
            <l n="17.750">Hectora, dum sequitur fugientem Leïton, hasta <note type="numvers">750</note>
            </l>
             
            <l n="17.751">Idomeneus medium ferit in thoraca, papillam </l>
             
            <l n="17.752">Juxta, sed primo fracta est in robore cuspis </l>
             
            <l n="17.753">Ima. Phryges, regis perculsi corda periclo, </l>
             
            <l n="17.754">Exclamant: stantem in curru jaculatus at Hector </l>
             
            <l n="17.755">Deucaliden, misso regem contingere telo </l>
             
            <l n="17.756">Haud potuit: magno confossum at vulnere juxta, </l>
             
            <l n="17.757">Meriona e fidi aurigam armigerumque, peremit </l>
             
            <l n="17.758">Caeranon; alta, virum comitans, qui moenia Lycti </l>
             
            <l n="17.759">Liquerat. (hac primum a curvis nam luce carinis </l>
             
            <l n="17.760">Meriones in bella pedes processerat, ingens <note type="numvers">760</note>
            </l>
             
            <l n="17.761">Morte sua Teucris decus ille daturus, euntem; </l>
             
            <l n="17.762">Pone sequens celeres ni Coeranus ante jugales</l>
             
            <pb n="v-614"/>
            <l n="17.763">Duxisset, lucemque olli vitamque tulisset,</l>
             
            <l n="17.764">Ipse sed Hectorea subiisset fata sub hasta.)</l>
             
            <l n="17.765">Huic subter malamque auremque est fixa, revulsos</l>
             
            <l n="17.766">Expulit et dentes, ac linguam cuspis ahena</l>
             
            <l n="17.767">Discidit. curru delapsus corpore vasto</l>
             
            <l n="17.768">Planxit humum, manibusque effusas liquit habenas;</l>
             
            <l n="17.769">Meriones flexo ad terram quas corpore pronus</l>
             
            <l n="17.770">Sustulit; ac regem compellans talia fatur: <note type="numvers">770</note>
            </l>
             
            <l n="17.771">Pelle cavas citus ad naves, nec parce flagello</l>
             
            <l n="17.772">Nanque, ut tute vides, Grajūm res versa, decusque. </l>
             
            <l n="17.773">Sic ait: Idomeneus at flagro pulchra comantes</l>
             
            <l n="17.774">Admonuit bijugos, moerenti et pectore curvas</l>
             
            <l n="17.775">Territus ad puppes laxatis fertur habenis.</l>
             
            <l n="17.776">Nec magnum Ajacem, nec te Menelae voluntas</l>
             
            <l n="17.777">Versa Jovis latuit, cujus victoria nutu</l>
             
            <l n="17.778">Alternans fugit Danaos, Troasque revisit.</l>
             
            <l n="17.779">Nec mora, sic fari est orsus Telamonius Ajax: </l>
             
            <l n="17.780">Proh superi! et stultus norit jam, numine verso, <note type="numvers">780</note>
            </l>
             
            <l n="17.781">Trojugenis praebere decus victoribus ipsum</l>
             
            <l n="17.782">Quippe Jovem; queis nulla usquam tela irrita, dextra</l>
             
            <l n="17.783">Missa, cadunt nostro sine vulnere, quisquis inersve</l>
             
            <l n="17.784">Torserit, aut fortis. nullum non ipse per auras</l>
             
            <l n="17.785">Nanque regit. nobis contra tela omnia frustra</l>
             
            <l n="17.786">Lapsa solo, terram consternunt cassa sine ictu.</l>
             
            <l n="17.787">Ergo age, collatisque una quaeramus, amici,</l>
             
            <l n="17.788">Consiliis, quanam raptumque ex hoste cadaver</l>
             
            <l n="17.789">Hinc trahere, et reduces caris afferre queamus</l>
             
            <l n="17.790">Laetitiam sociis; moerenti pectore qui nos <note type="numvers">790</note>
            </l>
             
            <l n="17.791">Prospectant pavidi, nec jam cohibere cruenti</l>
             
            <l n="17.792">Hectoris indomitasque manus, dirumque furorem</l>
             
            <l n="17.793">Posse putant, medias foedet ne caede carinas.</l>
             
            <l n="17.794">Atque utinam hinc aliquis celeri pede nuncius iret </l>
             
            <pb n="v-640"/>
            <l n="17.795">Pelidae; nec enim quidquam, reor, audiit, absens</l>
             
            <l n="17.796">Et nescit saeva raptum sibi morte sodalem.</l>
             
            <l n="17.797">Sed, qualem poscit res, nullum conspicor usquam</l>
             
            <l n="17.798">In Danais: tenebris late sic omnia circum</l>
             
            <l n="17.799">Caligant, nubesque operit currusque virosque.</l>
             
            <l n="17.800">At tu, summe deūm rex Jupiter, hanc precor arce <note type="numvers">800</note>
            </l>
             
            <l n="17.801">Foedam Grajugenis noctem, caelumque serena</l>
             
            <l n="17.802">Luce aperi, atque oculis rerum da cernere formas.</l>
             
            <l n="17.803">Dehinc, tibi sic placitum quando est, vel perde videntes</l>
             
            <l n="17.804">Luce, pater, nos in clara: Telamonius Ajax </l>
             
            <l n="17.805">Has imo fudit suspirans pectore voces.</l>
             
            <l n="17.806">At flentem caelo miseratus Jupiter alto est;</l>
             
            <l n="17.807">Continuo et noctem nigrae caliginis atram</l>
             
            <l n="17.808">Dispulit: affulsit Sol pura luce; patebat</l>
             
            <l n="17.809">Cuncta oculis acies late manifesta. propinquum</l>
             
            <l n="17.810">Ergo his compellat Menelaum vocibus Ajax: <note type="numvers">810</note>
            </l>
             
            <l n="17.811">Adspice, rex Menelaë, aliqua si forte videre</l>
             
            <l n="17.812">Vivum in parte queas prognatum Nestore magno</l>
             
            <l n="17.813">Antilochum; fortique jube, mora nulla, profectus</l>
             
            <l n="17.814">Nunciet Aeacidae, fidum, quo carior illi</l>
             
            <l n="17.815">Nemo erat, exstinctum crudeli morte sodalem. </l>
             
            <l n="17.816">Haec Ajax: dicto paret Menelaus, et illinc</l>
             
            <l n="17.817">Digreditur moestus. qualis leo plena relinquens</l>
             
            <l n="17.818">Septa boum; quem turba canum condensa virūmque</l>
             
            <l n="17.819">Impleri cupidum pingui vetat, usque sub alta</l>
             
            <l n="17.820">Nocte vigil: diro praedae succensus amore <note type="numvers">820</note>
            </l>
             
            <l n="17.821">Ille ruit contra, quidquam nec proficit: unde</l>
             
            <l n="17.822">unde volant validis nam tela intorta lacertis,</l>
             
            <l n="17.823">Atque faces densae terrent, sistuntque; recedit</l>
             
            <l n="17.824">Moestus mane, gradu et lento sua lustra revisit:</l>
             
            <l n="17.825">Talis Patroclum Menelaus mente reliquit.</l>
             
            <l n="17.826">Invita lente ingrediens, metuitque cadaver </l>
             
            <pb n="v-666"/>
            <l n="17.827">Ne Danai linquant praedam hosti, corda pavore</l>
             
            <l n="17.828">Perculsi; atque ambos Ajaces, Merionenque</l>
             
            <l n="17.829">Hortatur, firmans dictis, ac talia mandat: </l>
             
            <l n="17.830">Ajaces Danaūm ductores, Merioneque, <note type="numvers">830</note>
            </l>
             
            <l n="17.831">Nunc memor esto aliquis Patrocli; qualis in omnes,</l>
             
            <l n="17.832">Quam bonus et comis fuerit, dum vita manebat;</l>
             
            <l n="17.833">Qua miserum laevo spoliarunt numine Parcae. </l>
             
            <l n="17.834">Haec fatus, procul inde abiit festinus; et omnem </l>
             
            <l n="17.835">Lumina fert tacitus per turbam, cunctaque visu </l>
             
            <l n="17.836">Perlustrat cupido: qualis, quam cernere acutum </l>
             
            <l n="17.837">Ante omnes perhibent aquilam, quaecunque volantes </l>
             
            <l n="17.838">Aerios tranant campos, sublimis ab alto </l>
             
            <l n="17.839">Quae leporem caelo exiguum sub fronde virentis </l>
             
            <l n="17.840">Dumeti videt inspiciens, subitoque cubanti <note type="numvers">840</note>
            </l>
             
            <l n="17.841">Involat, ac pedibus correptum eviscerat uncis: </l>
             
            <l n="17.842">Talis tu, Menelaë, tuens huc acer et illuc </l>
             
            <l n="17.843">Versabas oculos per turbam, sicubi vivum </l>
             
            <l n="17.844">Cernere Nestoriden densa inter milia posses. </l>
             
            <l n="17.845">Nec longum in medio tempus, videt ecce sinistra </l>
             
            <l n="17.846">Antilochum pugnae firmantem in parte sodales, </l>
             
            <l n="17.847">Hortatuque suas urgentem in praelia turmas. </l>
             
            <l n="17.848">Hunc adit, ac propior compellans, talia fatur:</l>
             
            <l n="17.849">Nestoride, regum germen, citus huc ades; audi </l>
             
            <l n="17.850">Quae porto infelix tibi nuncius, ira deorum <note type="numvers">850</note>
            </l>
             
            <l n="17.851">Quae miseris utinam nunquam fecisset Achivis. </l>
             
            <l n="17.852">Quippe vides, reor, ipse, labat quo turbine pulsa </l>
             
            <l n="17.853">Res Danaūm, quaenam clades foeda ingruit; instant </l>
             
            <l n="17.854">Ut Grajis Teucri victores. optimus armis </l>
             
            <l n="17.855">Stratus morte jacet Patroclus, moeror adempto </l>
             
            <l n="17.856">Quo gravis orbatos luctusque invasit Achivos. </l>
             
            <l n="17.857">Sed tu, nunc quod opus, puppes non segnis ad altas </l>
             
            <l n="17.858">Curre; doce ignarum Aeaciden quae facta; cadaver</l>
             
            <pb n="v-692"/>
            <l n="17.859">Dic celeret, si forte queat, servare sodalis,</l>
             
            <l n="17.860">Nudum; nanque armis potitur Mavortius Hector. <note type="numvers">860</note>
            </l>
             
            <l n="17.861">Sic ait. Antilochus perculso at pectore totus</l>
             
            <l n="17.862">Horruit: ora diu pressit dolor altus; oborto</l>
             
            <l n="17.863">Fletu oculi maduere, imis vox faucibus haesit.</l>
             
            <l n="17.864">Nec tamen Atridae neglexit jussa; capessit</l>
             
            <l n="17.865">Sed cursum; datque arma celer servanda sodali</l>
             
            <l n="17.866">Laodoco, bijugos illi qui fidus habenis</l>
             
            <l n="17.867">Flectebat propior. cursu pedes ipse volucri</l>
             
            <l n="17.868">Nuncius ad naves it dio tristis Achilli. </l>
             
            <l n="17.869">Nec tibi tunc, pressosque malo, carique dolentes</l>
             
            <l n="17.870">Digressu Antilochi, socios, Menelaë, juvare <note type="numvers">870</note>
            </l>
             
            <l n="17.871">Mens fuit. Egregium bello fortissimus heros</l>
             
            <l n="17.872">Suscitat auxilio sociis Thrasimedea, cursu</l>
             
            <l n="17.873">Patrocli ad gelidum rapido redit ipse cadaver:</l>
             
            <l n="17.874">Adstitit et geminis Ajacibus, atque ita fatur. </l>
             
            <l n="17.875">Illum equidem misi ad naves, ut nuncius iret </l>
             
            <l n="17.876">Pelidae magno infelix: quem non tamen esse </l>
             
            <l n="17.877">Venturum reor huc in praelia, ferveat etsi </l>
             
            <l n="17.878">In caput Hectoreum luctuque incensus et ira. </l>
             
            <l n="17.879">Non etenim in Teucros, credo, pugnabit inermis. </l>
             
            <l n="17.880">Nos igitur moliri aliquid nunc addecet ipsos <note type="numvers">880</note>
            </l>
             
            <l n="17.881">Exanimum siqua liceat jam tollere corpus, </l>
             
            <l n="17.882">E tristi et salvis actutum excedere pugna.</l>
             
            <l n="17.883">Haec ille: haec retulit contra Telamonius Ajax. </l>
             
            <l n="17.884">Vera istaec dicis, ductor praeclare. cadaver </l>
             
            <l n="17.885">Ergo subite humeris pariter tu, Merionesque,</l>
             
            <l n="17.886">Ocyus et medio sublatum efferte tumultu. </l>
             
            <l n="17.887">Nos animisque pares et nomine, terga ferentum </l>
             
            <l n="17.888">Ne laedi telis possint, pugnabimus una </l>
             
            <l n="17.889">Priamiden contra obnixi, Troumque phalangem. </l>
             
            <l n="17.890">Sic ait: illi ambo complexi exsangue cadaver <note type="numvers">890</note>
            </l>
             
            <pb n="v-722"/>
            <l n="17.891">Sustulerunt ulnis alte a tellure, dedere</l>
             
            <l n="17.892">Clamorem horrisonum Troës, videre cruentum</l>
             
            <l n="17.893">Ut ferri a Danais corpus; rectaque ruentes</l>
             
            <l n="17.894">Incurrunt, canibus similes, qui vulnere laesum</l>
             
            <l n="17.895">Ore suem rabido invadunt, atque ante feruntur</l>
             
            <l n="17.896">Venantum turbam juvenum, discerpere captum</l>
             
            <l n="17.897">Dente avidi, ac saevos foedare in sanguine rictus</l>
             
            <l n="17.898">Ille sed in mediis, confisus robore, frontem</l>
             
            <l n="17.899">Ut primum adversam convertit, protinus omnes</l>
             
            <l n="17.900">Absistuntque metu pavidi, celerique capessunt <note type="numvers">900</note>
            </l>
             
            <l n="17.901">Tuta fuga; trepidus quassat praecordia terror:</l>
             
            <l n="17.902">Agmine sic denso Troës, post terga sequentes,</l>
             
            <l n="17.903">Ensibus, atque hastis instabant caedere acutis:</l>
             
            <l n="17.904">At, quoties gemini, conversa fronte, ruentem</l>
             
            <l n="17.905">Contra aciem Ajaces steterant; versoque colore</l>
             
            <l n="17.906">Pallebant, subita trepidi formidine mentem;</l>
             
            <l n="17.907">Cominus audebat nec sese credere pugnae,</l>
             
            <l n="17.908">Et rapto certare armis de corpore quisquam. </l>
             
            <l n="17.909">Sic turba e media, mediaque ex caede cadaver</l>
             
            <l n="17.910">Illi alacri curvas ad naves mente ferebant. <note type="numvers">910</note>
            </l>
             
            <l n="17.911">Interea magno gliscebat pugna fragore</l>
             
            <l n="17.912">Aspera. ceu subito cum flamma illata frequentem</l>
             
            <l n="17.913">Igni urbem rapido incendit, combustaque passim</l>
             
            <l n="17.914">Tecta ruunt, volvitque furens incendia ventus:</l>
             
            <l n="17.915">Sic hos pone virūm sonitus, sonitusque rotarum</l>
             
            <l n="17.916">Ingens horribili cedentes usque tumultu</l>
             
            <l n="17.917">Insequitur: pergunt illi. cervice jugales</l>
             
            <l n="17.918">Ut valida montis raptant per confraga lignum</l>
             
            <l n="17.919">Vel navale, trabem vel magna mole, labore</l>
             
            <l n="17.920">Fessi artus duro, largo et sudore madentes: <note type="numvers">920</note>
            </l>
             
            <l n="17.921">Sic gemini heroës Patrocli exsanguia leto</l>
             
            <l n="17.922">Membra indefessi portant: post terga ruentem </l>
             
            <pb n="v-746"/>
            <l n="17.923">Ajaces turbam cohibent, sistuntque. superbus</l>
             
            <l n="17.924">Agger silvoso torrentia flumina dorso</l>
             
            <l n="17.925">Ut cohibet, campisque arcet vim dira frementum</l>
             
            <l n="17.926">Undarum, cogitque alio deflectere cursum,</l>
             
            <l n="17.927">Vasta mole obstans, vi nec perruptus ab ulla</l>
             
            <l n="17.928">Sic ambo Ajaces sociūm post terga, ferentum</l>
             
            <l n="17.929">Patrocli exanimum corpus, Trojana morantur</l>
             
            <l n="17.930">Agmina, pellentes retro: magis et magis illi <note type="numvers">930</note>
            </l>
             
            <l n="17.931">Usque instant; duo praecipue sed fulmina belli,</l>
             
            <l n="17.932">Aeneas Anchisiades, atque inclytus Hector.</l>
             
            <l n="17.933">Ac veluti sturni condensa nube feruntur,</l>
             
            <l n="17.934">Graculus aut magno volat agmine plurimus, altum</l>
             
            <l n="17.935">Et stridunt; clades parvarum dira volucrum</l>
             
            <l n="17.936">Visus ubi accipiter trepidos conterruit olim:</l>
             
            <l n="17.937">Sic magno Aenean clamore atque Hectora visum,</l>
             
            <l n="17.938">Pugnam oblita phalanx raptim vitabat Achaea,</l>
             
            <l n="17.939">Tuta petens; fossamque intra circaque corusca</l>
             
            <l n="17.940">Multa virūm passim ceciderunt arma; dabatur <note type="numvers">940</note>
            </l>
             
            <l n="17.941">Ulla nec assidui requies vel parva laboris. </l>
             
         </div>
         <div type="poesis-liber" met="hexameter" n="18">
            <head>HOMERI ILIADOS LIBER DECIMUS OCTAVUS.</head>
            <l n="18.1">Sic illi ardentum pugnae certamina ritu</l>
             
            <l n="18.2">Flammarum exercent: Pelidae nuncius at se</l>
             
            <l n="18.3">Obtulit Antilochus, procurvo in litore, celsas</l>
             
            <l n="18.4">Ante rates, nactus, turbata mente sedentem,</l>
             
            <l n="18.5">Et quod erat secum tristi sub corde putantem.</l>
             
            <l n="18.6">Quippe gemens tales volvebat pectore curas: </l>
             
            <l n="18.7">Me miserum! quianam dant huc ad litora Graji</l>
             
            <l n="18.8">Curva fugam, totisque ruunt verso agmine campis?</l>
             
            <l n="18.9">Heu metuo adversi ne laevo numine divi</l>
             
            <l n="18.10">Re mihi complerint misero, quos caerula mater <note type="numvers">10</note>
            </l>
             
            <l n="18.11">Portendit quondam luctus; dixitque futurum,</l>
             
            <l n="18.12">Myrmidonum ut primus virtute ac fortibus armis,</l>
             
            <l n="18.13">Me vivo, solis jucundum lumen, et auras</l>
             
            <l n="18.14">Linqueret, Iliaco prostratus Marte. Menoetī</l>
             
            <l n="18.15">Occidit heu proles bello fortissima! leto</l>
             
            <l n="18.16">Patroclus jacet infelix! Ast, igne repulso</l>
             
            <l n="18.17">Hostili, ad curvas jussi remeare carinas,</l>
             
            <l n="18.18">Priamida nec cum saevo decernere pugna. </l>
             
            <l n="18.19">Ille suo tales versat dum pectore curas, </l>
             
            <l n="18.20">Nestoris eximii germen sese obtulit ecce <note type="numvers">20</note>
            </l>
             
            <l n="18.21">Antilochus; lacrimas fundens perque ora tepentes, </l>
             
            <l n="18.22">Atque trahens imo gemitum de corde, profatur: </l>
             
            <l n="18.23">Hei mihi, Pelide, magnae tibi nuncius adsum </l>
             
            <l n="18.24">Infelix cladis. quam cur non arcuit aequus </l>
             
            <l n="18.25">Divūm aliquis? jacet heu Patroclus. pugna cadaver </l>
             
            <l n="18.26">Fit gravis ad nudum: ferus Hector nanque habet arma.</l>
             
            <pb n="v-21"/>
            <l n="18.27">Sic ait: huic subitus tristi caligine moeror </l>
             
            <l n="18.28">Nubem animo densam offudit. putrem rapit amens </l>
             
            <l n="18.29">Ambabus cinerem palmis, vultuque decoro, </l>
             
            <l n="18.30">Et capiti superinfundit; fuligine turpi <note type="numvers">30</note>
            </l>
             
            <l n="18.31">Spirans nectareum foedata est vestis odorem. </l>
             
            <l n="18.32">Ipse, ingens spatio ingenti porrectus, in atro </l>
             
            <l n="18.33">Pulvere procubuit, manibus turpabat et auream </l>
             
            <l n="18.34">Caesariem iratis vellens. Tum, quotquot Achilles </l>
             
            <l n="18.35">Atque Menoetiades bello cepere, dolore </l>
             
            <l n="18.36">Fixae acri, accurrunt famulae, circumque jacenti </l>
             
            <l n="18.37">Affusae, moestumque ululant, et pectora plangunt </l>
             
            <l n="18.38">Ingenti attonitae, labefacto corpore, luctu: </l>
             
            <l n="18.39">Antilochus parte ex alia turbatus, obortis </l>
             
            <l n="18.40">Ora udus lacrimis plorat; validisque retentat <note type="numvers">40</note>
            </l>
             
            <l n="18.41">Pelidae usque manus manibus; ne forte corusco </l>
             
            <l n="18.42">Ipse sibi jugulum ferro secet. alta gemebat </l>
             
            <l n="18.43">Nanque amens luctu, moesto circum omnia complens </l>
             
            <l n="18.44">Clamore, horrendum exululans. Procul audiit imis </l>
             
            <l n="18.45">In specubus gnati questus Nereïa, patris </l>
             
            <l n="18.46">Intra tecta, Thetis; vocemque agnovit, et almo </l>
             
            <l n="18.47">Ore graves fudit gemitus, lamentaque, luctu </l>
             
            <l n="18.48">Indulgens. coetu divam cinxere frequenti, </l>
             
            <l n="18.49">Caeruleae quaecunque maris Nereïdes imi </l>
             
            <l n="18.50">Stagna colunt, Glauceque, Thaliaque, Cymodoceque, <note type="numvers">50</note>
            </l>
             
            <l n="18.51">Nesaee, Spioque, Thoëque, Halieque decora, </l>
             
            <l n="18.52">Cymothoë, Actaeeque, et candida Limnoria; </l>
             
            <l n="18.53">Amphithoë, Meliteque, et Agave pulchra, et Iaera </l>
             
            <l n="18.54">Dotoque, Protoque, Pherusaque, Dynameneque, </l>
             
            <l n="18.55">Dexamene, Amphinomeque, et florens Callianira, </l>
             
            <l n="18.56">Dorisque et Panope; ante alias Galatea sorores, </l>
             
            <l n="18.57">Inclyta, Nemertes, Apseudes, Callianassa, </l>
             
            <l n="18.58">Et Clymene formosa, Ianiraque, tuque Ianassa,</l>
             
            <pb n="v-47"/>
            <l n="18.59">Et Macra, atque Orithyia, atque comas Amathea</l>
             
            <l n="18.60">Formoso cohibens plexu, centumque, sub alto <note type="numvers">60</note>
            </l>
             
            <l n="18.61">Queis domus est ponto, Nereïdes. omne frequenti</l>
             
            <l n="18.62">Hae coetu implerunt vitreum specus, et simul omnes</l>
             
            <l n="18.63">Plangebant niveis moerentia pectora palmis.</l>
             
            <l n="18.64">Queis Thetis in mediis orsa est hos anxia questus:</l>
             
            <l n="18.65">Audite, atque meos cunctae cognoscite luctus, </l>
             
            <l n="18.66">Nereïdes, mecum flentes mea damna, sorores. </l>
             
            <l n="18.67">Heu misera! heu partu eximio male functa! vigentem </l>
             
            <l n="18.68">Artubus atque animo, heroum quo fortior usquam </l>
             
            <l n="18.69">Nemo fuit, gnatum peperique aluique. sub auras </l>
             
            <l n="18.70">Arbor uti pingui e sulco se attollit, et auctu <note type="numvers">70</note>
            </l>
             
            <l n="18.71">Usque novo ad caelum surgit, succreverat ille </l>
             
            <l n="18.72">Sic, validusque artus, formaeque insignis honore. </l>
             
            <l n="18.73">Hunc ego Trojugenum sacras ad bella sub arces </l>
             
            <l n="18.74">Tristia misi olim; tecta in Peleïa mater </l>
             
            <l n="18.75">Nec reducem excipiam; dulci et dum vescitur aura, </l>
             
            <l n="18.76">Atque videt solis pulchrum jubar, angitur usque </l>
             
            <l n="18.77">Infelix; pressoque malis nil ferre salutis </l>
             
            <l n="18.78">Adveniens possum genitrix: tamen ocyus ibo </l>
             
            <l n="18.79">Ut carumque caput videam, noscamque dolorem </l>
             
            <l n="18.80">Quem doleat tantum, bello secretus ab omni. <note type="numvers">80</note>
            </l>
             
            <l n="18.81">Haec effata cavum linquit specus. omnis euntem </l>
             
            <l n="18.82">Nympharum sequitur juxta chorus, arvaque, largo </l>
             
            <l n="18.83">Perfusae fletu, Neptunia pectore findunt. </l>
             
            <l n="18.84">Inde, ubi jam Trojae pingues ad fertilis oras </l>
             
            <l n="18.85">Advenere, actam scandunt longo ordine, fluctu </l>
             
            <l n="18.86">Caeruleo egressae, celsas qua parte carinas </l>
             
            <l n="18.87">Myrmidones circa Peliden rite locarant. </l>
             
            <l n="18.88">Huic, imo gemitus rumpenti e pectore, mater</l>
             
            <l n="18.89">Adstitit, ac tollens ploratum, dulce prehendit </l>
             
            <l n="18.90">Gnati diva caput manibus; dehinc talia fatur 90 </l>
             
            <pb n="v-72"/>
            <l n="18.91">Quid fles, nate? angit quis te dolor? en age matri </l>
             
            <l n="18.92">Dic; ne cela animo quidquam. facta omnia summo </l>
             
            <l n="18.93">Ab Jove sunt certe, manibus quaecunque supinis </l>
             
            <l n="18.94">Orasti supplex; ad curvas omnis Achivūm </l>
             
            <l n="18.95">Ut pubes compulsa rates, et pressa malorum </l>
             
            <l n="18.96">Mole gravi, angustis te nempe in rebus egeret.</l>
             
            <l n="18.97">Huic, gemitum ducens alto de pectore, contra </l>
             
            <l n="18.98">Pelides: Mater, mihi Jupiter ista secundus </l>
             
            <l n="18.99">Annuit, indulgens precibus votoque: sed, eheu, </l>
             
            <l n="18.100">Esse queat rapto quid nunc mihi dulce sodali <note type="numvers">100</note>
            </l>
             
            <l n="18.101">Patroclo? colui quem semper, semper amavi </l>
             
            <l n="18.102">Ut caput ipse meum, misero mihi raptus acerbo est </l>
             
            <l n="18.103">Funere. qui vitam eripuit ferus Hector, ademit </l>
             
            <l n="18.104">Arma idem spolians, ingentia, pulchra, tuentum </l>
             
            <l n="18.105">Mira oculis; dederunt ipsi, dona inclyta, quondam</l>
             
            <l n="18.106">Quae Peleo divi, qua te, dea, luce cubili, </l>
             
            <l n="18.107">Injecere viri mortalis. degere vitam </l>
             
            <l n="18.108">Aequoreas inter nymphas te morte carentem </l>
             
            <l n="18.109">Aequius at fuerat: thalamo sibi jungere Peleum </l>
             
            <l n="18.110">Mortali de gente aliquam. non, diva, doleres <note type="numvers">110</note>
            </l>
             
            <l n="18.111">Multa gemens nati ob letum, quem bella secutum </l>
             
            <l n="18.112">Tristia, non reducem excipies in tecta, laremque </l>
             
            <l n="18.113">Ad patrium. vitaeque piget lucisque, virorum </l>
             
            <l n="18.114">Esse nec in numero patiar me, fata sub hasta </l>
             
            <l n="18.115">Primus dura mea subeat ni perditus Hector, </l>
             
            <l n="18.116">Patroclo et meritas fuso det sanguine poenas.</l>
             
            <l n="18.117">Cui mater lacrimis haec rursus moesta profusis: </l>
             
            <l n="18.118">Ergo, gnate, tibi veniet cita funeris hora; </l>
             
            <l n="18.119">Mors tibi confestim post Hectora nanque parata est.</l>
             
            <l n="18.120">Ille refert, graviter suspirans pectore ab alto: <note type="numvers">120</note>
            </l>
             
            <l n="18.121">Dispeream vel nunc, cui fata juvare sodalem </l>
             
            <l n="18.122">Egregium misero suprema in morte negarunt.</l>
             
            <pb n="v-99"/>
            <l n="18.123">Heu nimis, heu, longe patria ab tellure domoque</l>
             
            <l n="18.124">Occidit, ille meum frustra, desertus, amici</l>
             
            <l n="18.125">Auxilium, infelix, tam duro in tempore poscens.</l>
             
            <l n="18.126">Nunc quoniam ad patrios nec me remeare penates</l>
             
            <l n="18.127">Fata sinunt, nec opem dilecto ferreus ullam</l>
             
            <l n="18.128">Patroclo, sociisve tuli, quos tot mihi dirus</l>
             
            <l n="18.129">Hector demisit leto; verum usque carinas</l>
             
            <l n="18.130">Ad curvas sedeo, telluris inutile pondus, <note type="numvers">130</note>
            </l>
             
            <l n="18.131">Talis ego, fortes qualis nemo inter Achivos</l>
             
            <l n="18.132">Bellator: fantem in coetu qui vincere possint</l>
             
            <l n="18.133">Eloquio, haud desunt alii. Proh Jupiter, absit</l>
             
            <l n="18.134">Discors ira deūmque hominumque a pectore, quamvis</l>
             
            <l n="18.135">Cordatos saevire tamen quae cogit, et atro</l>
             
            <l n="18.136">Assimilis fumo gliscit praecordia circum,</l>
             
            <l n="18.137">Perque means animum, stillanti dulcior ipso</l>
             
            <l n="18.138">Melle, sinu in medio capit auctus major in horas.</l>
             
            <l n="18.139">Ceu mihi totum ira pectus complevit Atrides.</l>
             
            <l n="18.140">Sed quae facta, licet dolor angat, mittere praestat; <note type="numvers">140</note>
            </l>
             
            <l n="18.141">Ac durae mentem domitos vi subdere sorti.</l>
             
            <l n="18.142">Nunc abeo, capitis cari si caede superbum</l>
             
            <l n="18.143">Hectora nanciscar; nigraeque occumbere morti</l>
             
            <l n="18.144">Haud renuo, volet ille alti cum rector Olympi,</l>
             
            <l n="18.145">Dīque alii, quorumcunque est sub numine vita</l>
             
            <l n="18.146">Morsque virūm. mortis postremae fata nec ipsa</l>
             
            <l n="18.147">Invicti fugit vis Herculis, ille Tonanti</l>
             
            <l n="18.148">Ante alios fuerit quamvis acceptior omnes:</l>
             
            <l n="18.149">Sed domitus fatoque gravi, Junonis et ira est.</l>
             
            <l n="18.150">Sic et ego, me dura premet si Parca, jacebo <note type="numvers">150</note>
            </l>
             
            <l n="18.151">Mortuus; at meritae referam nunc praemia laudis;</l>
             
            <l n="18.152">Troiadumque aliquam, sinuosa et veste nitentum</l>
             
            <l n="18.153">Dardanidum, ambabus tergentem mollia palmis</l>
             
            <l n="18.154">Ora, gravi cogam gemitu jactare querelas.</l>
             
            <pb n="v-124"/>
            <l n="18.155">Norint me cessasse diu certamine belli</l>
             
            <l n="18.156">A duro. nunc arma, parens, in saeva ruentem</l>
             
            <l n="18.157">Ne retine incassum: precibus nec flectere blandis,</l>
             
            <l n="18.158">Nec verbis poteris mihi mentem vertere amicis. </l>
             
            <l n="18.159">Huic Thetis: ista quidem, quae fatus, vera negare</l>
             
            <l n="18.160">Haud ausim. fessis pulchrum est avertere praesens <note type="numvers">160</note>
            </l>
             
            <l n="18.161">Exitium sociis, claramque affundere lucem.</l>
             
            <l n="18.162">Sed tua Trojugenae potiuntur pulchra corusco</l>
             
            <l n="18.163">Aere arma; indutus quae nunc gerit Hector, inani</l>
             
            <l n="18.164">Laetitia exsultans: longum at laetarier ille,</l>
             
            <l n="18.165">Ut reor, haud quibit; cui mors jam dura propinquat.</l>
             
            <l n="18.166">Ergo ne te armis audax immitte prius, quam;</l>
             
            <l n="18.167">Me reducem huc videas. prima cum luce revertar</l>
             
            <l n="18.168">Nanque ferens, faciet solers quae Mulciber, arma. </l>
             
            <l n="18.169">Sic ait; atque viam celerat festina; sed ante</l>
             
            <l n="18.170">Aequoreas abiens sic est affata sorores: <note type="numvers">170</note>
            </l>
             
            <l n="18.171">Vos nunc ite, maris gremium vos condite in alti,</l>
             
            <l n="18.172">Caeruleumque senem visurae, aedesque paternas;</l>
             
            <l n="18.173">Et, quae facta, patri narrate: micantis Olympi</l>
             
            <l n="18.174">Ipsa hinc ad sedes abeo, Vulcania tecta:</l>
             
            <l n="18.175">Egregius si forte faber caelestia gnato</l>
             
            <l n="18.176">Arma meo donare velit, quorum indiget usu. </l>
             
            <l n="18.177">Sic ait: illae undas moestae subiere. supremi</l>
             
            <l n="18.178">Pulchra Thetis longe ad sedes tendebat Olympi,</l>
             
            <l n="18.179">Ferret ut arma parens gnato. dum pergit ad altas</l>
             
            <l n="18.180">Illa domos divūm; magno clamore cruentum <note type="numvers">180</note>
            </l>
             
            <l n="18.181">Priamidem interea fugiens Argiva juventus</l>
             
            <l n="18.182">Venerat ad naves, et fluctisonum Hellespontum.</l>
             
            <l n="18.183">Necdum etiam media telorum e nube sodalem</l>
             
            <l n="18.184">Aeacidae extulerant Graji. post terga secuti</l>
             
            <l n="18.185">Troes enim densi instabant, currusque virūmque</l>
             
            <l n="18.186">Turba ingens, igni et similis Priameïus Hector, </l>
             
            <pb n="v-154"/>
            <l n="18.187">Ter pedibus retro apprendens exsangue cadaver</l>
             
            <l n="18.188">Priamides traxit, socios et voce vocatos</l>
             
            <l n="18.189">Horrisona increpuit; ter magnis viribus ambo</l>
             
            <l n="18.190">Ajaces gelido aspulerunt a corpore; fretus <note type="numvers">190</note>
            </l>
             
            <l n="18.191">Ille suo contra perstabat robore; turbam</l>
             
            <l n="18.192">Acer et in mediam nunc se, mediumque tumultum</l>
             
            <l n="18.193">Injicit; immotus nunc stat, magnaque suorum</l>
             
            <l n="18.194">Voce animos firmat, nusquam decedit et hosti.</l>
             
            <l n="18.195">Ac velut impastum flammato corde leonem</l>
             
            <l n="18.196">Pastorum nequeunt vigiles arcere catervae:</l>
             
            <l n="18.197">Sic gemini Ajaces, Mavortia corda, furentem</l>
             
            <l n="18.198">Hectora ab exanimi Patroclo arcere nequibant. </l>
             
            <l n="18.199">Jamque adeo abreptum rapuisset victor, et ingens</l>
             
            <l n="18.200">Cepisset decus et speratae praemia laudis; <note type="numvers">200</note>
            </l>
             
            <l n="18.201">Iris ni subito venisset nuncia forti</l>
             
            <l n="18.202">Pelidae, illa jubens armari ad praelia. caelo</l>
             
            <l n="18.203">Clam Jove, clamque aliis quam dīs Saturnia misit.</l>
             
            <l n="18.204">Haec juveni stetit ante oculos, ac talibus infit: </l>
             
            <l n="18.205">Surge age, Pelide armipotens, omnesque tremende </l>
             
            <l n="18.206">Ante viros; fer opem Patroclo. nanque carinas </l>
             
            <l n="18.207">Stat gravis ad curvas dudum pugna illius ergo, </l>
             
            <l n="18.208">Seque acies caedunt hinc atque hinc: pugnat Achiva </l>
             
            <l n="18.209">Exsangui pubes pro corpore; Troia certat </l>
             
            <l n="18.210">Arreptum Iliacas at pubes tollere ad arces. <note type="numvers">210</note>
            </l>
             
            <l n="18.211">Inclytus ante omnes Hector furit; atque potiri </l>
             
            <l n="18.212">Exstincto, atque caput molli a cervice resectum </l>
             
            <l n="18.213">Figere avet summo in vallo. Consurge, jacere </l>
             
            <l n="18.214">Desine; jam subeat mentem pudor, optime Achilleu, </l>
             
            <l n="18.215">Te vivo, Iliacis Patrocli membra relinqui </l>
             
            <l n="18.216">Ludibrium infelix canibus. tibi turpe sodalis </l>
             
            <l n="18.217">Si veniat lacerumve tui foedumve cadaver. </l>
             
            <l n="18.218">Sic dea. sic contra Pelides: Iri ferentem </l>
             
            <pb n="v-182"/>
            <l n="18.219">Ista deum quis te celso huc demisit Olympo?</l>
             
            <l n="18.220">Illa refert: Magni conjux Jovis, inclyta Juno;   <note type="numvers">220</note>
            </l>
             
            <l n="18.221">Nec missam summus scit Juppiter ipse, deorum</l>
             
            <l n="18.222">Nec quisquam e numero, caeli qui tecta frequentant.</l>
             
            <l n="18.223">Tum sic Aeacides: nam qui nunc, diva, tumultum</l>
             
            <l n="18.224">Ire virum in medium possum, cui scilicet arma</l>
             
            <l n="18.225">Hostis habet; mater vetuit quem bella subire</l>
             
            <l n="18.226">Et prius, huc rediens quam venerit ipsa? Spopondit</l>
             
            <l n="18.227">Vulcani nam facta manu, quibus induar arma</l>
             
            <l n="18.228">Laturam caelo. Nec fortes inter Achivos,</l>
             
            <l n="18.229">Quod norim, est quisquam, cujus sint artubus arma</l>
             
            <l n="18.230">Apta meis, magnum Ajacis Telamone creati  <note type="numvers">230</note>
            </l>
             
            <l n="18.231">Si clypeum excipias. Sed et Ajax nunc, reor, inter</l>
             
            <l n="18.232">Primores pugnat Patroclum propter, et hasta</l>
             
            <l n="18.233">Ut solet hostiles turbat, caeditque phalanges.</l>
             
            <l n="18.234">Haec ille: haec roseo contra Thaumantias ore:</l>
             
            <l n="18.235">Pulchra tibi in mediis nunc hostibus arma teneri</l>
             
            <l n="18.236">Ipsi etiam scimus: primam tamen i vel inermis</l>
             
            <l n="18.237">Ad fossam; Teucrisque offer, metuende, videndum</l>
             
            <l n="18.238">Os modo; si gelida capti formidine tandem</l>
             
            <l n="18.239">Absistant pugna; longo si fessa labore</l>
             
            <l n="18.240">Gens Danaum paullum respiret. saepe salutem    <note type="numvers">240</note>
            </l>
             
            <l n="18.241">Parva quies tulit in medio discrimine belli.</l>
             
            <l n="18.242">Haec effata levi nisu dea fugit in auras.</l>
             
            <l n="18.243">At carus regi superum consurgit Achilles;</l>
             
            <l n="18.244">Cui fortes dedit horrificam Tritonia Pallas</l>
             
            <l n="18.245">Aegida circum humeros, aurata et nube decorum</l>
             
            <l n="18.246">Ipsa caput cinxit, summoque a vertice late</l>
             
            <l n="18.247">Fulgentem incendit praeclaro lumine flammam.</l>
             
            <l n="18.248">Ac velut aerias quondam se attollit in auras</l>
             
            <l n="18.249">Fumus, litoreae surgens a moenibus urbis;</l>
             
            <l n="18.250">Quam, fluctu septam circum pontoque locatam <note type="numvers">250</note>
            </l>
             
            <pb n="Homer-v-208"/>
            <l n="18.251">In medio, admotis oppugnant molibus hostes:</l>
             
            <l n="18.252">At cives tota quam longa est luce cruento</l>
             
            <l n="18.253">Haud cessant trepidi e muris decernere Marte;</l>
             
            <l n="18.254">Inde ubi se occiduas tandem sol mersit in undas,</l>
             
            <l n="18.255">Densae igni flagrantque faces, et fulgor ad altas</l>
             
            <l n="18.256">It nubes, signum sociis, si forte carinis </l>
             
            <l n="18.257">Advecti auxilio veniant, finemque laborum</l>
             
            <l n="18.258">Ferre aliquem, ac duram possint avertere cladem:</l>
             
            <l n="18.259">Haud aliter clarum flammae jubar emicat alte</l>
             
            <l n="18.260">Ad caelum dio e capite, horrendumque refulget <note type="numvers">260</note>
            </l>
             
            <l n="18.261">Ille quidem muro est ingenti egressus, et altam</l>
             
            <l n="18.262">Constitit ad fossam, turbae sed mixtus Achivūm</l>
             
            <l n="18.263">Haud tamen est; carae occursant nam jussa parentis.</l>
             
            <l n="18.264">Illic stans, altum clamavit. Pallas at una</l>
             
            <l n="18.265">Vocem divino claram de pectore misit</l>
             
            <l n="18.266">Horrendum exclamans, tremefactaque pectora Troum,</l>
             
            <l n="18.267">Atque omnes late implevit terrore phalanges.</l>
             
            <l n="18.268">Ac veluti clarum tuba clangens insonat, hostis</l>
             
            <l n="18.269">Densus ubi obsessae cladem fert cominus urbi:</l>
             
            <l n="18.270">Sic magni Aeacidae late vox clara sonabat. <note type="numvers">270</note>
            </l>
             
            <l n="18.271">Turbatae mentes Teucrorum; pulchra comantes</l>
             
            <l n="18.272">Convertere viam bijugi, stragemque futuram</l>
             
            <l n="18.273">Horrescunt; pavidi perculsis mentibus haerent</l>
             
            <l n="18.274">Aurigae, horrenda specie ut videre coruscam</l>
             
            <l n="18.275">Pelidae celso diffundi e vertice flammam,</l>
             
            <l n="18.276">Quam saeva indomito succenderat igne Minerva.</l>
             
            <l n="18.277">Ter latam stans ad fossam clamavit Achilles:</l>
             
            <l n="18.278">Ter magno Teucri ac socii fugere tumultu.</l>
             
            <l n="18.279">Tunc adeo bis sex Troum, Mavortia pubes,</l>
             
            <l n="18.280">Celso dejecti curru, jacuere, suisque <note type="numvers">280</note>
            </l>
             
            <l n="18.281">Pectora confossi, visu miserabile, telis:</l>
             
            <l n="18.282">Hostibus at Graji depulsis, corpus ovantes</l>
             
            <pb n="v-131"/>
            <l n="18.283">Patrocli e pugna extulerunt, mollique feretro</l>
             
            <l n="18.284">Imposuere: udi fletu funduntur amici</l>
             
            <l n="18.285">Cui circum; sequitur Pelides, pulchra profusis</l>
             
            <l n="18.286">Ora madens lacrimis, postquam conspexit amicum</l>
             
            <l n="18.287">Porrectumque toro, confossumque ilia ferro;</l>
             
            <l n="18.288">Ad pugnam curru imponens quem miserat ipse,</l>
             
            <l n="18.289">Nec reducem rursus pugna ex ardente recepit.</l>
             
            <l n="18.290">Heic indefessum Juno Saturnia Solem    <note type="numvers">290</note>
            </l>
             
            <l n="18.291">Invitum Oceani subter vada caerula misit:</l>
             
            <l n="18.292">Ille mari latuit mersus; certamine ab omni</l>
             
            <l n="18.293">Grajugenae at fessi nigra sub nocte quierunt.</l>
             
            <l n="18.294">Parte alia, pugna postquam excessere cruenta,</l>
             
            <l n="18.295">Abjunctos curru Teucri solvere jugales:</l>
             
            <l n="18.296">Continuo et, nondum potu dapibusque refecti,</l>
             
            <l n="18.297">In coetum coeunt. heic recto corpore cuncti</l>
             
            <l n="18.298">Stabant; nemo ausus considere. Corda tremebant</l>
             
            <l n="18.299">Namque metu, Aeacides fuerat quod visus, Atridae</l>
             
            <l n="18.300">Iratus postquam longum cessarat ab armis. <note type="numvers">300</note>
            </l>
             
            <l n="18.301">Pantoides quibus in mediis ita farier infit</l>
             
            <l n="18.302">Polydamas, veri prudens, transactaque rerum</l>
             
            <l n="18.303">Qui solus norat, rerum et ventura, sodalis</l>
             
            <l n="18.304">Hectoris, ac partu vitales fusus in auras,</l>
             
            <l n="18.305">Hectora Cisseis Priamo qua nocte creavit.</l>
             
            <l n="18.306">Sed longe melior lingua hic fuit: Hector at hasta.</l>
             
            <l n="18.307">Is tunc has prompsit facundo e pectore voces:</l>
             
            <l n="18.308">Consulite, o socii, magnaque expendite cura</l>
             
            <l n="18.309">Quid fieri praestet. muros hinc ire sub urbis</l>
             
            <l n="18.310">Hortor ego, Aurorae medio nec velle manere  <note type="numvers">310</note>
            </l>
             
            <l n="18.311">Adventum in campo, non longe a navibus. Hostis</l>
             
            <l n="18.312">Si veniat, nimium tuta distamus ab urbe.</l>
             
            <l n="18.313">Ille vir iratus quando cessabat Atridae,</l>
             
            <l n="18.314">Argivus levior Mavors fuit, et mihi Grajas</l>
             
            <pb n="v-258"/>

            
            <l n="18.315">Dulce erat ad puppes longam producere noctem,</l>
             
            <l n="18.316">Speranti ratibusque insigni et laude potiri. </l>
             
            <l n="18.317">Nunc dium timeo Peliden. nanque, superbis</l>
             
            <l n="18.318">Ut furit usque animis, non campis ille manebit</l>
             
            <l n="18.319">In mediis, vario passim contendere Marte</l>
             
            <l n="18.320">Troës ubi et Graji fuerunt: at moenia bello <note type="numvers">320</note>
            </l>
             
            <l n="18.321">Incursans, rerum trepidos certamine tristi</l>
             
            <l n="18.322">Deque urbe et de conjugibus decernere coget.</l>
             
            <l n="18.323">Quare agite, o socii, longe bine cedamus in urbem.</l>
             
            <l n="18.324">Consiliis parete meis. nam sic erit ipse </l>
             
            <l n="18.325">Ut dico: Pugna Aeaciden absterruit alma</l>
             
            <l n="18.326">Nox veniens: quod si nos, huc progressus in armis, </l>
             
            <l n="18.327">Mane novo inveniat, qui sit noscemus. in altum</l>
             
            <l n="18.328">Ilion evadet fugiens hinc nanque libenti</l>
             
            <l n="18.329">Pars animo: longe pars major strata jacebit,</l>
             
            <l n="18.330">Vulturibus dulces epulas canibusque datura <note type="numvers">330</note>
            </l>
             
            <l n="18.331">Iliacis. talem, dī, longe avertite cladem.</l>
             
            <l n="18.332">At, parere mihi si vultis vera monenti,</l>
             
            <l n="18.333">Nocte quidem clausis, vel moesto corde, licebit</l>
             
            <l n="18.334">Consilio firmare animos, belloque parari; </l>
             
            <l n="18.335">Atque urbem poterunt turres, portaeque, superbi</l>
             
            <l n="18.336">Et postes, vectesque arcta compage tueri.</l>
             
            <l n="18.337">Dehinc, instructi armis primo surgentis in ortu</l>
             
            <l n="18.338">Aurorae, densa turres et celsa corona</l>
             
            <l n="18.339">Moenia cingemus. labor olli curaque major</l>
             
            <l n="18.340">Tum fuerit muros circa pugnare; carinas <note type="numvers">340</note>
            </l>
             
            <l n="18.341">Et repetet vana spe lusus, moenia circum</l>
             
            <l n="18.342">Postquam agitans cursu frustra satiarit inani</l>
             
            <l n="18.343">Efferus alipedes alta cervice superbos.</l>
             
            <l n="18.344">Nanque urbi nec sese immittet quamlibet audax;</l>
             
            <l n="18.345">Nec vastam dabit: ante suo nam corpore pascet, </l>
             
            <l n="18.346">Ipse canes. Haec Polydamas: quem Martius Hector</l>
             
            <pb n="v-284"/>
            <l n="18.347">Torva tuens, dictis contra sic fatur acerbis:</l>
             
            <l n="18.348">Polydama, istorum laudo nil prorsus; et odi</l>
             
            <l n="18.349">Futile consilium. Concludi rursus in urbe</l>
             
            <l n="18.350">Meque jubes, Troum et pubem? nondum satis intra <note type="numvers">350</note>
            </l>
             
            <l n="18.351">Cessastis turres et propugnacula clausi?</l>
             
            <l n="18.352">Nondum animus vobis otī satur, atque morarum est?</l>
             
            <l n="18.353">Clara urbem Priami per gentes fama ferebat</l>
             
            <l n="18.354">Olim auri atque aeris ditem, aggestisque beatam</l>
             
            <l n="18.355">Divitiis: nunc exhaustis pretiosa supellex</l>
             
            <l n="18.356">Jam domibus periit. Nam venum plurima gaza</l>
             
            <l n="18.357">Maeonias abiit longe, Phrygiasque per urbes,</l>
             
            <l n="18.358">Intumuit magna in Teucros cum Jupiter ira.</l>
             
            <l n="18.359">Nunc idem quando ad naves mihi ferre secundus</l>
             
            <l n="18.360">Annuit eximiam laudem, Grajūmque phalanges <note type="numvers">360</note>
            </l>
             
            <l n="18.361">Admovisse mari pulsas, ne talia demens</l>
             
            <l n="18.362">In populis consulta effer: queis non erit ullus</l>
             
            <l n="18.363">Pareat ut Troum; patiar parere nec ipse.</l>
             
            <l n="18.364">Nunc age quae dicam concordi mente facessat</l>
             
            <l n="18.365">Quisque alacer. victu primum revocate labore</l>
             
            <l n="18.366">Exhaustas longo vires, per castra frequentes</l>
             
            <l n="18.367">Divisi in turmas; dehinc sic custodia cordi,</l>
             
            <l n="18.368">Nec pigeat somni expertem producere noctem.</l>
             
            <l n="18.369">Quod si quem nimius dolor angit, curaque rerum,</l>
             
            <l n="18.370">Quas habet aggestas dives, simul omnia caris <note type="numvers">370</note>
            </l>
             
            <l n="18.371">Civibus apponat large. nam praestat amicos</l>
             
            <l n="18.372">Hisce frui, Grajos quam vi pugnaque potiri.</l>
             
            <l n="18.373">Cras iterum, aurorae prima sub luce, carinas</l>
             
            <l n="18.374">Ad Danaum ferro Martem instauremus acuto.</l>
             
            <l n="18.375">Aeacides quod si vere surrexit in arma,</l>
             
            <l n="18.376">Ipse sibi exitium arcesset. per bella ruentem</l>
             
            <l n="18.377">Haud ego nanque virum fugiam, verum obvius ultro</l>
             
            <l n="18.378">Consistam, sive ille decus laudemque reportet,</l>
             
            <pb n="v-308"/>
            <l n="18.379">Sive ego. communis Mavors, versaque superbum</l>
             
            <l n="18.380">Saepe vice abjecto victorem sternit ab hoste. <note type="numvers">380</note>
            </l>
             
            <l n="18.381">Haec ille: acclamant vecordi pectore Troës. </l>
             
            <l n="18.382">Quippe viris mentem exemit Tritonia Pallas. </l>
             
            <l n="18.383">Hectora laudarunt suadentem prava, monentem </l>
             
            <l n="18.384">Recta sed haud quisquam laudavit Polydamanta. </l>
             
            <l n="18.385">Tum victu revocant vires, et corpora curant. </l>
             
            <l n="18.386">Interea tota Patroclum nocte frequentes </l>
             
            <l n="18.387">Plorabant Graji, luctum quibus orsus Achilles:</l>
             
            <l n="18.388">Ingentem in mediis, palmas tot caede virorum</l>
             
            <l n="18.389">Horribiles super imponens frigentia leto</l>
             
            <l n="18.390">Pectora, dans gemitus crebros, moestaque sodalem <note type="numvers">390</note>
            </l>
             
            <l n="18.391">Voce vocans. Qualis fulvus leo, durus ademit</l>
             
            <l n="18.392">Cui catulos silva raptos venator in alta,</l>
             
            <l n="18.393">Absenti; rediens luctu furit ille, profundos</l>
             
            <l n="18.394">Et cursu lustrat saltus, vestigia cernat</l>
             
            <l n="18.395">Sicubi pressa viri; cor tristi exaestuat ira:</l>
             
            <l n="18.396">Talis moesta alto suspiria pectore ducens</l>
             
            <l n="18.397">Myrmidonum in medio luctum est exorsus Achilles: </l>
             
            <l n="18.398">Proh superi! ut vanis fudi verba irrita ventis,</l>
             
            <l n="18.399">Qua te luce, Menoeti, animo confidere jussi.</l>
             
            <l n="18.400">Quippe tibi patrias promisi Opoëntis ad oras <note type="numvers">400</note>
            </l>
             
            <l n="18.401">Ducturum incolumem gnatum post eruta bello</l>
             
            <l n="18.402">Pergama, victorem praedaque et laude superbum.</l>
             
            <l n="18.403">Ast optata viris non perficit omnia summus</l>
             
            <l n="18.404">Jupiter. hoc nobis nam fatum instabat, utrumque</l>
             
            <l n="18.405">Purpureo terram perfundere sanguine eandem</l>
             
            <l n="18.406">Litore in Iliaco, nec me Thetis inclyta, Peleus</l>
             
            <l n="18.407">Nec pater excipiet reducem, sed nigra tenebit</l>
             
            <l n="18.408">Exstinctum heic tellus. at nunc, Patrocle, subibo</l>
             
            <l n="18.409">Posterior quando terram, non ante sepulcro</l>
             
            <l n="18.410">Te condam, arma caputque tua quam caede superbi <note type="numvers">410</note>
            </l>
             
            <pb n="v-335"/>
            <l n="18.411">Hectoris tulero, bis sex et corpora pubis</l>
             
            <l n="18.412">Iliacae ante pyram, secta cervice, corusco</l>
             
            <l n="18.413">Mactarim ferro, te ob caesum percitus ira.</l>
             
            <l n="18.414">Interea ad naves, caput o mihi dulce, jacebis</l>
             
            <l n="18.415">Sic ut es: affusae circum noctesque diesque</l>
             
            <l n="18.416">Dardanides cultae sinuosa veste, decorae</l>
             
            <l n="18.417">Troades et positum flebunt, quas cepimus ipsi</l>
             
            <l n="18.418">Vique hastaque urbes cum vastabamus opimas.</l>
             
            <l n="18.419">Haec ait, atque jubet socios circumdare flammas</l>
             
            <l n="18.420">Magno confestim tripodi; corpusque, cruento <note type="numvers">420</note>
            </l>
             
            <l n="18.421">Foedatum tabo, tepida perfundere lympha.</l>
             
            <l n="18.422">Haud mora jussa viri faciunt, aptumque lavacris</l>
             
            <l n="18.423">Imponunt igni tripodem, purosque superne</l>
             
            <l n="18.424">Infundunt latices, subterque arentia flammae</l>
             
            <l n="18.425">Pabula subjiciunt. costas ingentis aheni</l>
             
            <l n="18.426">Ignis obit; liquor interea calet almus aquai.</l>
             
            <l n="18.427">Fumidus at resono cum ferbuit humor in aere,</l>
             
            <l n="18.428">Frigentes lavere undis, oleoque liquenti</l>
             
            <l n="18.429">Perduxere artus, unguento et lata novenni</l>
             
            <l n="18.430">Vulnera complerunt. dehinc lecto molle cadaver <note type="numvers">430</note>
            </l>
             
            <l n="18.431">Impositum, lino tenui texere supremo</l>
             
            <l n="18.432">A capite ad talos, quam longe tenditur, imos;</l>
             
            <l n="18.433">Et vestem stravere super candore nivali.</l>
             
            <l n="18.434">Post haec Myrmidones, cum magnanimo Pelida</l>
             
            <l n="18.435">Moerentes, noctem luctu, quam longa, trahebant.</l>
             
            <l n="18.436">Junonem interea conjux fraterque, sedentem</l>
             
            <l n="18.437">Ad latus, aetherei compellat rector Olympi:</l>
             
            <l n="18.438">O Juno veneranda, animi laetare: peractum est</l>
             
            <l n="18.439">Jam tibi opus. fremit arma citus, pugnaeque parat se</l>
             
            <l n="18.440">Aeacides; Danaos ut jam te suspicer esse <note type="numvers">440</note>
            </l>
             
            <l n="18.441">Progenitos; tantam impendis queis sedula curam.</l>
             
            <l n="18.442">Illa sub haec: Quid ais, Saturnie? quod tibi verbum</l>
             
            <l n="18.443">Excidit ore? viro quod vir mortalis, inopsque</l>
             
            <l n="18.444">Mentis, totque astu moliri nescius orsa,</l>
             
            <l n="18.445">Fecerit; hoc nequeam, quae glorior esse deorum</l>
             
            <l n="18.446">Prima, genus vel quod majus mihi, vel tibi jungor</l>
             
            <l n="18.447">Quod thalamo, in superos regnum cui contigit omnes?</l>
             
            <l n="18.448">Talem me irasci frustra, nullasque decebat</l>
             
            <l n="18.449">Iliacae clades moliri ac funera genti? </l>
             
            <l n="18.450">Haec inter sese divūm rex, magnaque Juno. <note type="numvers">450</note>
            </l>
             
            <l n="18.451">Vulcani Thetis interea pervenit in aedes</l>
             
            <l n="18.452">Astriferas, late fulgentes aere corusco,</l>
             
            <l n="18.453">Eximias inter divūm tecta omnia, claudus</l>
             
            <l n="18.454">Ignipotens olim sibi quas construxerat ipse.</l>
             
            <l n="18.455">Hunc operi intentum, largo et sudore madentem,</l>
             
            <l n="18.456">Invenit circa folles. nam tempore solers</l>
             
            <l n="18.457">Bisdenos uno tripodas properabat, in aede</l>
             
            <l n="18.458">Regali ut starent pariter, pulchris decus ingens</l>
             
            <l n="18.459">Parietibus; fundoque auratos cuique rotarum</l>
             
            <l n="18.460">Subdiderat lapsus, in coetum ut sponte deorum <note type="numvers">460</note>
            </l>
             
            <l n="18.461">Irent ipsa sua, rursusque in tecta redirent</l>
             
            <l n="18.462">Nulla ducta manu, visu mirabile monstrum.</l>
             
            <l n="18.463">Jamque opus ingenti cura perfecerat ingens.</l>
             
            <l n="18.464">Restabant pulchrae, quas nondum aptaverat, aures:</l>
             
            <l n="18.465">Rite sed aptandis clavos cudebat ahenos.</l>
             
            <l n="18.466">Haec dum solerti festinat Mulciber arte,</l>
             
            <l n="18.467">Ecce fores intra veniens sese intulit altas</l>
             
            <l n="18.468">Pulchra Thetis, niveis fulgens quam candida vittis</l>
             
            <l n="18.469">Excepit Charis occurrens, Vulcania conjux;</l>
             
            <l n="18.470">Et dextram dextrae jungit, dehinc talia fatur: <note type="numvers">470</note>
            </l>
             
            <l n="18.471">O Theti pulchra, pedem nam cur ad nostra tulisti</l>
             
            <l n="18.472">Limina; diva, soles raro quae visere, quamvis</l>
             
            <l n="18.473">Cara mihi ante alias, venerandaque? verum age mecum</l>
             
            <l n="18.474">Huc ades, hospitibus quae par, ut fercula ponam. </l>
             
            <pb n="v-387"/>
            <l n="18.475">Haec effata, ultro media in penetralia ducit</l>
             
            <l n="18.476">Diva deam, pulchraque libens in sede locavit,</l>
             
            <l n="18.477">Argenti clara bullis, varioque decenter</l>
             
            <l n="18.478">Picta opere, extremae suberat cui rite scabellum.</l>
             
            <l n="18.479">Post haec, voce vocans Vulcanum, talia fatur:</l>
             
            <l n="18.480">Huc ades, o Vulcane; Thetis nam caerula te vult. <note type="numvers">480</note>
            </l>
             
            <l n="18.481">Huc modo quae nostras, vetus hospita, venit in aedes.</l>
             
            <l n="18.482">Sic Charis: at contra Vulcanus: Magna, colenda</l>
             
            <l n="18.483">Et merito mihi diva domi est. quae multa dolentem</l>
             
            <l n="18.484">Servavit quondam, caelo prolapsus ab alto</l>
             
            <l n="18.485">Cum cecidi saevae propter crudele parentis</l>
             
            <l n="18.486">Consilium, quae me claudum occultare volebat.</l>
             
            <l n="18.487">Tunc miser ingentes luctus, clademque subissem,</l>
             
            <l n="18.488">
               <sic>Excepsent</sic> gremio ni me Thetis inclyta, et alma</l>
             
            <l n="18.489">Eurynome, Oceani proles immane fluentis.</l>
             
            <l n="18.490">Harum ego et in specubus tum feci multa labore <note type="numvers">490</note>
            </l>
             
            <l n="18.491">Daedaleo, amne novem sub ponti conditus annos,</l>
             
            <l n="18.492">Armillas, calycesque, et pulchra monilia collo,</l>
             
            <l n="18.493">Omnigenas, et acus vesti retinacula. magni</l>
             
            <l n="18.494">Me circum Oceani spumans immensa fluebat</l>
             
            <l n="18.495">Unda, ruens vasto cum murmure: quaque laterem</l>
             
            <l n="18.496">Parte deum nemo norat, nemoque virorum,</l>
             
            <l n="18.497">Ni, quae servarant lapsum, Thetis, Eurynomeque. </l>
             
            <l n="18.498">Nunc igitur, nostras quoniam dea venit in aedes,</l>
             
            <l n="18.499">Me Thetidi pretium acceptae persolvere vitae</l>
             
            <l n="18.500">Addecet. ergo dapes tu rite apponere opimas <note type="numvers">500</note>
            </l>
             
            <l n="18.501">Festina interea, dum folles armaque pono.</l>
             
            <l n="18.502">Sic fatus, durae incudis consurgit ab atro</l>
             
            <l n="18.503">Stipite, mole ingens vasta deus, oraque flamma</l>
             
            <l n="18.504">Torridus assidua, claudus pede, tenuia magno</l>
             
            <l n="18.505">Crura trahens nisu; follesque amovit ab igne</l>
             
            <l n="18.506">Seponens; dehinc arma locat fabrilia puro</l>
             
            <l n="18.507">Fulgentem argento, fuerat queis usus, in arcam.</l>
             
            <l n="18.508">Post haec osque deo, atque manus, hirsutaque tersit</l>
             
            <l n="18.509">Pectora, cervicem et validam purae indita lymphae</l>
             
            <l n="18.510">Spongia. dehinc tunicam induitur, dextraque capessit <note type="numvers">510</note>
            </l>
             
            <l n="18.511">Sceptrum ingens; proditque foras gressu male claudus</l>
             
            <l n="18.512">Alterno. hinc atque hinc regem comitantur euntem,</l>
             
            <l n="18.513">Sustentantque manu famulae, quas fecerat auro,</l>
             
            <l n="18.514">Vivis persimiles florenti aetate puellis;</l>
             
            <l n="18.515">Queis et mens inerat formoso in corpore, voxque</l>
             
            <l n="18.516">Et vigor, atque artes variae, quas scilicet ipsi</l>
             
            <l n="18.517">Caelicolae docuere. hae regi utrinque meabant</l>
             
            <l n="18.518">Ad latus: ille autem, figens vestigia gressu</l>
             
            <l n="18.519">Incerto, sedi se admovit, pulchra sedebat</l>
             
            <l n="18.520">Qua Thetis, ac dextrae dextram conjunxit: amico <note type="numvers">520</note>
            </l>
             
            <l n="18.521">Dehinc laetus tales prompsit de pectore voces:</l>
             
            <l n="18.522">O formosa Theti, o merito mihi cultaque semper</l>
             
            <l n="18.523">Caraque, cur nostras venisti haud sueta sub aedes?</l>
             
            <l n="18.524">Quid tibi opus? quodcunque optas effare, jubebis</l>
             
            <l n="18.525">Quidquid enim, actutum faciam, dea; sit modo, possim</l>
             
            <l n="18.526">Quod facere, atque mea praestari quod queat arte. </l>
             
            <l n="18.527">Haec ille: haec lacrimis contra dea fatur obortis:</l>
             
            <l n="18.528">Vulcane, an, caelum colimus quaecunque, dearum</l>
             
            <l n="18.529">Totque ac tam duros perpessa est ulla dolores,</l>
             
            <l n="18.530">Quot gravis attribuit miserae mihi Jupiter uni? <note type="numvers">530</note>
            </l>
             
            <l n="18.531">Solam Nereïdum mortali nanque jugavit</l>
             
            <l n="18.532">Ille viro, Aeacidae Peleo; subiique cubile</l>
             
            <l n="18.533">Diva hominis moerens invita mente; senecta</l>
             
            <l n="18.534">Qui tristi jacet exhaustis nunc viribus intra</l>
             
            <l n="18.535">Tecta miser. luctus alios mihi Jupiter idem</l>
             
            <l n="18.536">Aggerat. eduxi nam postquam sedula gnatum,</l>
             
            <l n="18.537">Eximium heroum; postquam succreverat, ingens</l>
             
            <l n="18.538">Arbos foecundo veluti succrescit in arvo,</l>
             
            <pb n="v-437"/>
            <l n="18.539">Navibus in curvis Trojae sub moenia misi,</l>
             
            <l n="18.540">Vastaret bello ut Teucros: at rursus eundem <note type="numvers">540</note>
            </l>
             
            <l n="18.541">Haud reducem excipiam tecta in Peleia mater.</l>
             
            <l n="18.542">Quin etiam mihi dum vivitque ac lumina solis</l>
             
            <l n="18.543">Cernit adhuc, dolet usque animo; nec ferre levamen</l>
             
            <l n="18.544">Possum aliquod flenti, curisque ingentibus aegro.</l>
             
            <l n="18.545">Namque, illi eximium dederant quam munus Achivi,</l>
             
            <l n="18.546">Formosam ante alias florenti aetate puellam,</l>
             
            <l n="18.547">Hanc rursum eripuit vi abducens major Atrides.</l>
             
            <l n="18.548">Ille autem, saevo tabescens ima dolore</l>
             
            <l n="18.549">Pectora, fervebatque ira, et cessabat ab armis.</l>
             
            <l n="18.550">Interea Grajos procurvo in litore Teucri <note type="numvers">550</note>
            </l>
             
            <l n="18.551">Conclusere cavas ad puppes, arma sinebant</l>
             
            <l n="18.552">Nec proferre usquam, septisque erumpere ab arctis.</l>
             
            <l n="18.553">Tum primi Argivum proceres venere, meumque</l>
             
            <l n="18.554">Suppliciter gnatum orabant, ingentia dona</l>
             
            <l n="18.555">Polliciti: cladem Grajis arcere sed ipse</l>
             
            <l n="18.556">Abnuit. inde suis carum Patroclon at armis</l>
             
            <l n="18.557">Induit, ac saevae jussit se immittere pugnae,</l>
             
            <l n="18.558">Myrmidonumque una densas inducere turmas.</l>
             
            <l n="18.559">Hi tota, quam longa, die prope limina Scaeae</l>
             
            <l n="18.560">Pugnarunt portae, cepissentque Ilion altam, <note type="numvers">560</note>
            </l>
             
            <l n="18.561">Ipse Menoetiaden veniens ni Phoebus Apollo,</l>
             
            <l n="18.562">Pugnantem primos inter, multaque superbum</l>
             
            <l n="18.563">Caede virum, subita stravisset morte, decusque</l>
             
            <l n="18.564">Priamidae saevo eximium laudemque dedisset.</l>
             
            <l n="18.565">Haec propter supplex, genibusque affusa tuis, te</l>
             
            <l n="18.566">Obtestor genitrix pro gnato; quem premet eheu</l>
             
            <l n="18.567">Parca gravis miserum primaevo in flore juventae,</l>
             
            <l n="18.568">Pulchra viro si forte velis largirier arma,</l>
             
            <l n="18.569">Scutumque, galeamque, et crurum tegmina nexu</l>
             
            <l n="18.570">Multiplici, et thoraca. habuit nam quae prius, arma <note type="numvers">570</note>
            </l>
             
            <l n="18.571">Perdidit, a Teucris extincto rapta, sodalis.</l>
             
            <l n="18.572">Ille solo jacet abjectus nunc corpore inermi. </l>
             
            <l n="18.573">Sic Thetis; at contra Vulcanus: Fide, nec ista</l>
             
            <l n="18.574">Angat cura tibi mentem, dea. sic ego nigrae</l>
             
            <l n="18.575">Illum utinam celans possem subducere morti,</l>
             
            <l n="18.576">Cum misero adveniet fatum grave, quae petis, arma</l>
             
            <l n="18.577">Ut mox cuncta aderunt olli, pulchraque tuentum</l>
             
            <l n="18.578">Percellent specie, fulgenti et lumine visus. </l>
             
            <l n="18.579">Haec fatus, divam linquit: redit ipse relictos</l>
             
            <l n="18.580">Ad folles, quos ut sopitum vertit ad ignem, <note type="numvers">580</note>
            </l>
             
            <l n="18.581">Jussit quenque deus fungi sua munia rite.</l>
             
            <l n="18.582">Spirabant folles una in fornacibus altis </l>
             
            <l n="18.583">Bisdeni, omnigenas ultro non segniter auras</l>
             
            <l n="18.584">Fundentes; nunc, festino quae proforet, auram</l>
             
            <l n="18.585">Nunc aliam, quamcunque faber sibi posceret, et quae</l>
             
            <l n="18.586">cunque foret magis apta operi. mora nulla corusco</l>
             
            <l n="18.587">Inde igni large imposuit genus omne metalla,</l>
             
            <l n="18.588">Aurumque, argentumque, et stanni pondera, et aeris</l>
             
            <l n="18.589">Indomiti; magnamque locans in robore duro</l>
             
            <l n="18.590">Incudem ut statuit, forceps laevam, gravis aere <note type="numvers">590</note>
            </l>
             
            <l n="18.591">Malleus implevit dextram; nec multa moratus</l>
             
            <l n="18.592">Daedaleum informat clypei quincuplicis orbem</l>
             
            <l n="18.593">Ingentem, solidum, candentique ambiit ora</l>
             
            <l n="18.594">Fulgentem versu triplici, mollique revinxit</l>
             
            <l n="18.595">Argento, in lori faciem quod flexile duxit.</l>
             
            <l n="18.596">Tum variis totum formis caelavit, et omnem</l>
             
            <l n="18.597">Insculpens rerum speciem mira indidit arte.</l>
             
            <l n="18.598">Illic telluremque almam, caelumque, liquentes</l>
             
            <l n="18.599">Oceani et campos fecit, Solemque labore</l>
             
            <l n="18.600">Perpetuo haud unquam fessum, plenamque coactis <note type="numvers">600</note>
            </l>
             
            <l n="18.601">Cornibus, et puro candentem lumine Lunam;</l>
             
            <l n="18.602">Et caelum quaecunque ornant labentia circum </l>
             
            <pb n="v-485"/>
            <l n="18.603">Sidera, Pleiadasque, Hyadasque, et Oriona magnum,</l>
             
            <l n="18.604">Immanemque ursam (plaustrum cognomine dicunt)</l>
             
            <l n="18.605">Vertentem sese contraque Oriona tuentem,</l>
             
            <l n="18.606">Oceani quae sola unquam non tingitur amni.</l>
             
            <l n="18.607">Tum geminas pulchris praecinctas menibus urbes</l>
             
            <l n="18.608">Fecit. in hac positaeque dapes, et laeta parantur</l>
             
            <l n="18.609">Connubia. ante faces lucent longo ordine, sponsae</l>
             
            <l n="18.610">Post, matrum e thalamis egressae, rite per urbem <note type="numvers">610</note>
            </l>
             
            <l n="18.611">Ducuntur; laeto circum sonat aura Hymenaeo;</l>
             
            <l n="18.612">Exsultansque chorus juvenum se versat in orbem,</l>
             
            <l n="18.613">Ac terram plaudit pedibus; quos inter et acris</l>
             
            <l n="18.614">Tibia multifori buxo, jucunda sonantes</l>
             
            <l n="18.615">Et citharae, matres sua quaeque ad limina primas</l>
             
            <l n="18.616">Ante fores tacitae similes mirantibus adstant.</l>
             
            <l n="18.617">At procul hinc coetu complerat magna frequenti</l>
             
            <l n="18.618">Turba forum, ancipiti confestim lite coorta.</l>
             
            <l n="18.619">Quippe viri duo certabant alterna vicissim</l>
             
            <l n="18.620">Jurgia miscentes noxa super, ante patratam <note type="numvers">620</note>
            </l>
             
            <l n="18.621">Ob caedem. cives compellans, omnia sese</l>
             
            <l n="18.622">Jam solvisse alter clamabat: se nihil unquam</l>
             
            <l n="18.623">Accepisse alter jurabat. ponere finem</l>
             
            <l n="18.624">Ergo ambo optabant docto sub judice liti.</l>
             
            <l n="18.625">Huic pars acclamat vulgi: pars altera at illi</l>
             
            <l n="18.626">Aequa favet; studiis gliscunt certamina. turbae</l>
             
            <l n="18.627">Sedabant fremitum praecones. sedibus et jam</l>
             
            <l n="18.628">Marmoreis sacro in circo consueta locarant</l>
             
            <l n="18.629">Membra senes: juxta clamosi sceptra tenebant</l>
             
            <l n="18.630">Praecones; accepta senes quae rite gerentes, <note type="numvers">630</note>
            </l>
             
            <l n="18.631">Post alios alii surgebant, et sua quisque</l>
             
            <l n="18.632">Pandebant quae certa foret sententia. fulvi</l>
             
            <l n="18.633">In mediis auri duo magna talenta jacebant,</l>
             
            <l n="18.634">Danda olli, visus veri consultior omnes</l>
             
            <l n="18.635">Qui foret ante alios, et qui servantior aequi.</l>
             
            <l n="18.636">Urbem aliam hinc atque hinc, cinctae fulgentibus armis,</l>
             
            <l n="18.637">Circumstant acies geminae. queis certa voluntas</l>
             
            <l n="18.638">Vel dejecta solo dare moenia celsa, vel omnem</l>
             
            <l n="18.639">Urbis partiri gazam cum civibus: illi</l>
             
            <l n="18.640">Nondum animo fracti parebant; furtaque belli, <note type="numvers">640</note>
            </l>
             
            <l n="18.641">Clam pubem armantes, secreta in parte parabant.</l>
             
            <l n="18.642">Tunc varia murum stantes cinxere corona</l>
             
            <l n="18.643">Matres, atque nurus, puerique, ac debilis aevo</l>
             
            <l n="18.644">Turba senum; juvenes abeunt; quos <corr>torvus</corr> euntes</l>
             
            <l n="18.645">Praegreditur Mavors simul et Tritonia Pallas,</l>
             
            <l n="18.646">Ambo auro excusi, auratis in vestibus ambo,</l>
             
            <l n="18.647">Ingentes, pulchrique, armisque insignibus ambo</l>
             
            <l n="18.648">Conspicui, ceu sancta deum par numina: substat</l>
             
            <l n="18.649">Mole minor pubes mortali sanguine creta.</l>
             
            <l n="18.650">Hi, sedem insidiis nacti aptam, fluminis alveum, <note type="numvers">650</note>
            </l>
             
            <l n="18.651">Quo saturum pecus omne ibat de more liquentis</l>
             
            <l n="18.652">Ad potum lymphae, tecti fulgentibus armis</l>
             
            <l n="18.653">Insedere locum: in speculis procul inde sedebant</l>
             
            <l n="18.654">Queis duo delecti juvenes, oviumve boumve</l>
             
            <l n="18.655">Flexipedum adventum servantes. nec mora longa</l>
             
            <l n="18.656">In medio. pecus en prodit; duo pone sequuntur</l>
             
            <l n="18.657">Pastores, inflantque leves alterna cicutas,</l>
             
            <l n="18.658">Laeti animi, fraudum securi. protinus illi</l>
             
            <l n="18.659">Ignaris densi incurrunt, armentaque sternunt</l>
             
            <l n="18.660">Pulchraque, et oves rapiunt niveas, caeduntque magistros. <note type="numvers">660</note>
            </l>
             
            <l n="18.661">Ast alii longe belli de rebus habebant</l>
             
            <l n="18.662">Consilium. hi subitum postquam audivere tumultum,</l>
             
            <l n="18.663">Praedantum et voces, et rapta armenta, relictis</l>
             
            <l n="18.664">Sedibus una omnes consurgunt, atque frementes </l>
             
            <l n="18.665">Subjiciunt in equos pernici corpora saltu,</l>
             
            <l n="18.666">Corripiuntque viam; jamque adsunt agmine magno,</l>
             
            <l n="18.667">Consistuntque: altas gliscit pugna aspera utrinque</l>
             
            <l n="18.668">Fluminis ad ripas. caedunt se mutua longis</l>
             
            <l n="18.669">Hinc atque hinc hastis aerata cuspide; turbam</l>
             
            <l n="18.670">Per mediam graditur Discordia saeva, Tumultus <note type="numvers">670</note>
            </l>
             
            <l n="18.671">Et demens; dirumque fremens male noxia Parca</l>
             
            <l n="18.672">Hunc tenet integrum, transfixum hunc membra recenti</l>
             
            <l n="18.673">Vulnere, duro alium leto furibunda jacentem</l>
             
            <l n="18.674">Per mediam pedibus turbam trahit, illa cruore</l>
             
            <l n="18.675">Sparsa manus, pallaque humeros induta cruenta.</l>
             
            <l n="18.676">Spirantes pugnam credas miscere corusco</l>
             
            <l n="18.677">Aere viros: caeduntque, ruuntque, et corpora vita</l>
             
            <l n="18.678">Cassa trahunt, magno instantes certamine utrinque.</l>
             
            <l n="18.679">Nec non cernere erat molli tellure novale</l>
             
            <l n="18.680">Amplum, ter ducto proscissum vomere, tauros <note type="numvers">680</note>
            </l>
             
            <l n="18.681">Multus ubi stimulo increpitans versabat arator.</l>
             
            <l n="18.682">Hos arvi reduces postremo in limite baccho</l>
             
            <l n="18.683">Vir dulci excipiens omnes ex ordine obibat,</l>
             
            <l n="18.684">Cuique manu cyathum de more: refecti</l>
             
            <l n="18.685">Viribus ad sulcos vertebant quisque suos se,</l>
             
            <l n="18.686">Extremum optantes camporum attingere finem.</l>
             
            <l n="18.687">Arva secant illi, tellus post terga relicta.</l>
             
            <l n="18.688">Aurea sit quamvis, curvo ceu vomere versa,</l>
             
            <l n="18.689">Nigrescit verae similis, mirabile visu.</l>
             
            <l n="18.690">Septa etiam agrorum densis horrentia spicis <note type="numvers">690</note>
            </l>
             
            <l n="18.691">Addidit, intentosque operi, falcemque tenentes</l>
             
            <l n="18.692">Messores. jam fervet opus; flavique manipli,</l>
             
            <l n="18.693">Par sulco in versum procumbunt: pone secuti</l>
             
            <l n="18.694">Tres, qui operas urgent, partem vinxere; resecta</l>
             
            <l n="18.695">Queis pueri frumenta legunt, praebentque, ferentes</l>
             
            <l n="18.696">Assiduae sublata ulnis Cerealia dona.</l>
             
            <l n="18.697">Hos inter dominus stat gestans sceptra, tuetur</l>
             
            <l n="18.698">Et tacitus, complent laetum cui gaudia pectus.</l>
             
            <l n="18.699">Praecones patula subter convivia quercu</l>
             
            <l n="18.700">Sacra parant, caesoque epulas struxere juvenco. <note type="numvers">700</note>
            </l>
             
            <l n="18.701">Nec minus et longo fessis messoribus aestu</l>
             
            <l n="18.702">Miscebant tritae Cereis dona alba puellae.</l>
             
            <l n="18.703">Vinea non longe surgit, multa gravis uva,</l>
             
            <l n="18.704">Aurea, pulchra, nigris passim variata racemis.</l>
             
            <l n="18.705">Sustentat vites vallorum argenteus ordo:</l>
             
            <l n="18.706">Circum fossa nigrans cyano, septumque nitenti</l>
             
            <l n="18.707">Candens e stanno; quo tantum semita ducit</l>
             
            <l n="18.708">Una, meant ultro per quam citroque ferentes</l>
             
            <l n="18.709">Pondera, dum plenis spumat vindemia labris.</l>
             
            <l n="18.710">At laeti juvenes, aevo et florente puellae <note type="numvers">710</note>
            </l>
             
            <l n="18.711">Uvam in textilibus dulcem gestant calathiscis.</l>
             
            <l n="18.712">In mediis citharam pulsat puer, atque decorum</l>
             
            <l n="18.713">Voce Linum molli simul accinit. hunc chorus omnis</l>
             
            <l n="18.714">Cantuque et plausu sequitur fremituque canentem.</l>
             
            <l n="18.715">Haud procul hinc armenta boum capita alte ferentum</l>
             
            <l n="18.716">Fecerat, excudens auro stannoque. juvencae</l>
             
            <l n="18.717">Linquebant stabulum sordens, et nota petebant</l>
             
            <l n="18.718">Pascua, non longe ripis arguta sonantis,</l>
             
            <l n="18.719">A fluvii, et cursu rapido per prona ruentis,</l>
             
            <l n="18.720">Plurima cui virides ripas praetexit arundo. <note type="numvers">720</note>
            </l>
             
            <l n="18.721">Una ibant auro clari fulgente magistri</l>
             
            <l n="18.722">Quatuor, atque novem celeri pede, fida magistris</l>
             
            <l n="18.723">Turba, canes albis horrentes corpora villis.</l>
             
            <l n="18.724">At duo prima inter metuendi armenta leones</l>
             
            <l n="18.725">Unguibus ingentem taurum rictuque tenebant,</l>
             
            <l n="18.726">Mugitus edentem altos, frustraque gementem</l>
             
            <l n="18.727">Raptabant. trepidi juvenes et fida canum vis</l>
             
            <l n="18.728">Accurrere: illi, jam tauri tergore scisso,</l>
             
            <l n="18.729">Viscera purpureumque hauribant ore cruorem.</l>
             
            <l n="18.730">nequidquam clamore instant, et voce molossos <note type="numvers">730</note>
            </l>
             
            <l n="18.731">Instigant crebra pastores; morsibus illi</l>
             
            <l n="18.732">Appetere haud audent aversi, horrendaque vitant</l>
             
            <l n="18.733">Ora; modo allatrant magis et magis usque propinqui</l>
             
            <l n="18.734">Pascua praeterea multa faber inclytus arte </l>
             
            <l n="18.735">Ampla ovium fecit pulchra in convalle, nitentum </l>
             
            <l n="18.736">Eximio candore, et septa agrestia, et aptas </l>
             
            <l n="18.737">Pastori sedes, tentoria, tectaque denso  </l>
             
            <l n="18.738">Duram hyemem contra pluviasque mapalia culmo.</l>
             
            <l n="18.739">Inde chorum varians apte distinxerat, illi </l>
             
            <l n="18.740">Assimilem, Cnosso in lata quem Daedalus olim <note type="numvers">740</note>
            </l>
             
            <l n="18.741">Inventum instruxit flavae, ut perhibent, Ariadnae. </l>
             
            <l n="18.742">Heic laeti juvenes, forma et praestante puellae </l>
             
            <l n="18.743">Plaudebant choreas, manibus per mutua junctis. </l>
             
            <l n="18.744">His tenui lino vestes: at membra nitentes </l>
             
            <l n="18.745">Velabant illis tunicae, subtemine denso. </l>
             
            <l n="18.746">Hae nivea pulchras gestabant fronte corollas: </l>
             
            <l n="18.747">Illis ex humero pendebat fulgidus auro, </l>
             
            <l n="18.748">Argento amplectens nectit quem balteus, ensis. </l>
             
            <l n="18.749">Haec pedibus magnum doctis nunc turba per orbem </l>
             
            <l n="18.750">Sese agili saltu versabat: fictor ut olim </l>
             
            <l n="18.751">Ille rotam manibus tractans convertit, utrinque </l>
             
            <l n="18.752">Experiens docili quam se ferat incita cursu; </l>
             
            <l n="18.753">Nunc celeres variis miscebat mutua gressus </l>
             
            <l n="18.754">Ordinibus. stabat spectantum laeta corona </l>
             
            <l n="18.755">Pulchras densa tuens choreas; geminique rotabant </l>
             
            <l n="18.756">In mediis sese juvenes, cantumque praeibant.</l>
             
            <l n="18.757">Extremo clypei radiantis in orbe locavit </l>
             
            <l n="18.758">Oceani vastis undantem fluctibus amnem.</l>
             
            <l n="18.759">Fecit ubi ingentis clypei mirabile textum; </l>
             
            <l n="18.760">Addidit et thoraca, ipso magis igne coruscum, <note type="numvers">760</note>
            </l>
             
            <l n="18.761">Temporibusque habilem galeam, solido aere nitentem </l>
             
            <l n="18.762">Pulchram, daedaleam; cui summo in vertice crista</l>
             
            <pb n="Homer-v-611"/>
            <l n="18.763">Aurea nutabat, tum lento denique stanno</l>
             
            <l n="18.764">Candentes ocreas, fulgentia tegmina crurum.</l>
             
            <l n="18.765">Quae bonus ut mira perfecit Mulciber arte,</l>
             
            <l n="18.766">Laetus Achillea coram locat omnia matre.</l>
             
            <l n="18.767">Accipitri at rapido similis dea lapsa per auras,</l>
             
            <l n="18.768">Fugit siderea de sede nivalis Olympi,</l>
             
            <l n="18.769">Arma, dei munus, portans radiantia nato.</l>
             
         </div>
         <div type="poesis-liber" met="hexameter" n="19">
            <head>LIBER DECIMUS NONUS</head>
            <l n="19.1">Oceanum crocea linquens in veste, ferebat</l>
             
            <l n="19.2">Aurora et divis lucem et mortalibus almam.</l>
             
            <l n="19.3">Cum Thetis ad naves venit, Vulcania secum</l>
             
            <l n="19.4">Dona ferens. gnatum heic Patrocli exsangue cadaver</l>
             
            <l n="19.5">Complexum invenit, flentemque, et pectore ab imo</l>
             
            <l n="19.6">Altos rumpentem gemitus; circumque frequenti</l>
             
            <l n="19.7">Plorantes coetu socios. cui diva repente</l>
             
            <l n="19.8">Adstitit, ac dextra dextram complexa, profatur:</l>
             
            <l n="19.9">Istum vel moesti patiamur, nate, jacere,</l>
             
            <l n="19.10">Cum semel est dulci spoliatus luce deorum <note type="numvers">10</note>
            </l>
             
            <l n="19.11">Numine. tu, mittit quae Mulciber, arma capesse</l>
             
            <l n="19.12">Pulchra, oculis miranda; humeris non induit umquam</l>
             
            <l n="19.13">Qualia vir quisquam mortali semine cretus.</l>
             
            <l n="19.14">Haec effata, cito coram deponit Achille</l>
             
            <l n="19.15">Arma solo, mirae artis opus, quae pulsa dedere</l>
             
            <l n="19.16">Horrendum flictu sonitum. conterrita pubes</l>
             
            <l n="19.17">Myrmidonum intremuit: nec lumina tollere contra</l>
             
            <l n="19.18">Quisquam ausus: cuncti retro fugere. tuenti</l>
             
            <l n="19.19">Pectus at Aeacidae saevas magis arsit in iras,</l>
             
            <l n="19.20">Atque oculi flammae in morem micuere corusci; <note type="numvers">20</note>
            </l>
             
            <l n="19.21">Gaudebatque, interque manus caelestia dona</l>
             
            <l n="19.22">Versabat, mirans artem formasque, laborem</l>
             
            <l n="19.23">Et varium: volvitque oculos per singula; matrem</l>
             
            <l n="19.24">Continuo et caram compellans, talibus infit:</l>
             
            <l n="19.25">O mater, deus arma dedit se digna; deorum</l>
             
            <l n="19.26">Qualia par manibus quae fiunt, arte virorum</l>
             
            <l n="19.27">Ulla nec fieri possunt ulloque labore,</l>
             
            <l n="19.28">Esse opera. ergo citus bello armor: sed mihi cura</l>
             
            <l n="19.29">Solicitat mentem, interea ne vulnera turpes</l>
             
            <l n="19.30">Patrocli muscae subeant, vitaque carentes <note type="numvers">30</note>
            </l>
             
            <l n="19.31">Dedecorent, foedentque satis ne vermibus artus.</l>
             
            <l n="19.32">Cui Thetis: Ista tibi mentem ne cura fatiget,</l>
             
            <l n="19.33">Nate. ego nam foedas, examina dira, volantes,</l>
             
            <l n="19.34">Membra virum suerunt quae bello extincta vorare,</l>
             
            <l n="19.35">Ipsa abigam; ac, totum vel si porrectus in annum</l>
             
            <l n="19.36">Heic jaceat; qualis nunc est, tibi labe sine ulla</l>
             
            <l n="19.37">Integer, aut etiam formosior usque, manebit.</l>
             
            <l n="19.38">Verum et, in coetum Grajis jam rite vocatis,</l>
             
            <l n="19.39">Da veniam Atridae, atque irarum desine; bello</l>
             
            <l n="19.40">Dehinc armare, tuasque exprome iri praelia vires. <note type="numvers">40</note>
            </l>
             
            <l n="19.41">Sic ait, atque animis gnatum dea fortibus implet;</l>
             
            <l n="19.42">Patroclo at dulcem ambrosiam, purique liquentes</l>
             
            <l n="19.43">Nectaris infudi succos, putrescere posset</l>
             
            <l n="19.44">Ne corpus, nares instillans riter per ambas.</l>
             
            <l n="19.45">Continuo, curvum gradiens per litus, Achilles</l>
             
            <l n="19.46">Heroas Danaum primores, lumina gentis,</l>
             
            <l n="19.47">Belligeram et pubem festinus voce vocabat</l>
             
            <l n="19.48">Horrenda. ipsi etiam nautae, clavumque regentes,</l>
             
            <l n="19.49">Quique penum curant, certatim puppibus altis</l>
             
            <l n="19.50">Effundunt sese, conspecto rursus Achille, <note type="numvers">50</note>
            </l>
             
            <l n="19.51">Postquam depositis longum cessaverat armis.</l>
             
            <l n="19.52">Tum claudi gressu lento vento venere ministri</l>
             
            <l n="19.53">Mavortis gemini, Tydiden inclytus armis,</l>
             
            <l n="19.54">Et sapiens Laertiades, vestigia longis</l>
             
            <l n="19.55">Firmantes hastis, a vulnere tardus uterque;</l>
             
            <l n="19.56">Et coetu in magno primi sedere virorum.</l>
             
            <l n="19.57">Postremus venit Grajorum ductor Atrides</l>
             
            <l n="19.58">Saucius, in tristi pugna quem fixit acuto</l>
             
            <l n="19.59">Aere Coon Antenorides. tum denique, ut omnes</l>
             
            <l n="19.60">Convenere, celer surgens haec fatur Achilles: <note type="numvers">60</note>
            </l>
             
            <l n="19.61">Quid mihi, quidve tibi, Atride, fuit utile tristes</l>
             
            <l n="19.62">Exercere iras super et certare puella?</l>
             
            <l n="19.63">Quam cur non illa confodit luce Diana,</l>
             
            <l n="19.64">Ipsa suo sternens jaculo, qua victor opimam</l>
             
            <l n="19.65">Lyrnessum cepi, murisque opibusque potitus?</l>
             
            <l n="19.66">Non tot strata solo jacuissent milia Grajum,</l>
             
            <l n="19.67">Hostili confossa manu, dum turgidus ira</l>
             
            <l n="19.68">Desideo; Troum res unde est aucta, decusque</l>
             
            <l n="19.69">Hectoreum, at contra memori de pectore Grajis</l>
             
            <l n="19.70">Nulla unquam nostram tollent oblivia rixam. <note type="numvers">70</note>
            </l>
             
            <l n="19.71">Verum haec, facta semel quae sunt, nunc mittere praestat, </l>
             
            <l n="19.72">Perdomitam et durae mentem submittere sorti.</l>
             
            <l n="19.73">Quod superest, iras en pono: non decet usque</l>
             
            <l n="19.74">Irasci, saeva nec flecti mente. sed hortans</l>
             
            <l n="19.75">Nunc age Grajugenas impelle ad praelia, Teucros</l>
             
            <l n="19.76">Rursus ut experiar pugna; noscamque, carinas</l>
             
            <l n="19.77">Posthacne audebunt prope celsas ducere noctem.</l>
             
            <l n="19.78">Quorum aliquis, longo cursu defessa, libenter</l>
             
            <l n="19.79">Genua, reor, flectet, vesanae incendia pugnae</l>
             
            <l n="19.80">Effugiet, si forte mea tremefactus ab hasta. <note type="numvers">80</note>
            </l>
             
            <l n="19.81">Sic ait: at Graji laetas ad sidera voces</l>
             
            <l n="19.82">Extulerunt, regi Argivo placatus Achilles</l>
             
            <l n="19.83">Quod posuit tristes, bello jam redditus, iras.</l>
             
            <l n="19.84">Hos inter sceptro insignis, sedem ille, tenebat</l>
             
            <l n="19.85">Quam prius, haud linquens, sic fari est orsus Atrides:</l>
             
            <l n="19.86">O socii Heroes Danai, Mavortia pubes,</l>
             
            <l n="19.87">Stantem audire decet; non inter verba loquenti</l>
             
            <l n="19.88">Obstrepere. id fanti durum nimis, ore diserto</l>
             
            <l n="19.89">Sit licet. in turba nam quis, multoque tumultu</l>
             
            <l n="19.90">Audiat, aut dicat? quae vox evincere vulgi <note type="numvers">90</note>
            </l>
             
            <l n="19.91">Tanta queat fremitum? mentes advertite; et uni</l>
             
            <l n="19.92">Quae fabor nunc Pelidae, cognoscite cuncti.</l>
             
            <l n="19.93">Saepe in me Danai iactarunt probra, malumque</l>
             
            <l n="19.94">Objecere mihi facinus: sed non ego caussa</l>
             
            <l n="19.95">Ipse fui: altitonans at Juppiter, et mala Parca,</l>
             
            <l n="19.96">Tristis et, obscura quae nocte vagatur, Erinnys.</l>
             
            <l n="19.97">Haec etenim Grajum in coetu mihi numina Noxam</l>
             
            <l n="19.98">Injecere malam, dementi percitus ira</l>
             
            <l n="19.99">Eripui qua luce tuum tibi munus, Achille.</l>
             
            <l n="19.100">Quid facerem? quae vult deus omnia perficit. ipso est <note type="numvers">100</note>
            </l>
             
            <l n="19.101">Ab Jove nata nocens Noxa omnibus. haec pede molli</l>
             
            <l n="19.102">Ingreditur; nec pressa solo vestigia ponit,</l>
             
            <l n="19.103">Sed volucri fertur lapsu, graditurque virorum</l>
             
            <l n="19.104">Per capita, usque nocens miseris mortalibus; ambos</l>
             
            <l n="19.105">Atque malo ingenti, rixantum aut implicat unum.</l>
             
            <l n="19.106">Ipsi Noxa Jovi fertur nocuisse, deorum</l>
             
            <l n="19.107">Maximus atque hominum qui dicitur: hunc tamen olim</l>
             
            <l n="19.108">Juno, deum regem, decepit foemina, Thebis</l>
             
            <l n="19.109">Alcmena Herculeos partus qua luce trahebat.</l>
             
            <l n="19.110">Nam pater in divum jactarat talia coetu: <note type="numvers">110</note>
            </l>
             
            <l n="19.111">Dique, deaeque omnes, vestras advertit mentes,</l>
             
            <l n="19.112">Atque audite, lubet quae nunc expromere dicta.</l>
             
            <l n="19.113">Hac, partu praesens quae praesidet, Ilithyia</l>
             
            <l n="19.114">Luce virum educet dias in luminis oras,</l>
             
            <l n="19.115">Finitimos regat imperio qui maximus omnes,</l>
             
            <l n="19.116">Illa hominum de gente, meo qui sanguine creti.</l>
             
            <l n="19.117">Tum sic Juno, struens fallaci pectore fraudem:</l>
             
            <l n="19.118">Narras falsa; istud nec re complebis inane</l>
             
            <l n="19.119">Pollicitum: vel tu jura mihi, Olympie, cunctis</l>
             
            <l n="19.120">Hunc fore finitimis regem, qui luce parentis <note type="numvers">120</note>
            </l>
             
            <l n="19.121">Ex utero hac dulces vitae prodibit in auras,</l>
             
            <l n="19.122">Ille tuo cretus de sanguine. Talia Juno.</l>
             
            <l n="19.123">Jupiter at fraudem non sensit. nec mora, damnum</l>
             
            <l n="19.124">Juratus subiit vafrae astu conjugis ingens.</l>
             
            <l n="19.125">Juno etenim celeri lapsu de vertice Olympi</l>
             
            <l n="19.126">Confestim Argivam sese demisit in urbem,</l>
             
            <l n="19.127">Norat ubi Stheneli Perseo sanguine creti</l>
             
            <l n="19.128">Egregiam uxorem, mensis cui septimus ibat</l>
             
            <l n="19.129">Foetum ventre marem gestanti; lucis in almae </l>
             
            <l n="19.130">Quem subito eduxit, nondum actis mensibus, oras; <note type="numvers">130</note>
            </l>
             
            <l n="19.131">Alcmenae at partus maturos diva repressit, </l>
             
            <l n="19.132">Continuitque, adsunt quae partubus, Ilithyias.</l>
             
            <l n="19.133">Ipsa deūm post haec stellatas venit in aedes</l>
             
            <l n="19.134">Nuncia fallacis facti, magnumque superbi.</l>
             
            <l n="19.135">Audax voce Jovem compellans, talibus infit:</l>
             
            <l n="19.136">Magne deūm pater altitonans, tibi nuncia veni, </l>
             
            <l n="19.137">Hoc dictura; memor conde hoc sub pectore dictum. </l>
             
            <l n="19.138">Editus est partu jam vir qui temperet Argos </l>
             
            <l n="19.139">Imperio, Stheneli Persidae filius, ex te </l>
             
            <l n="19.140">Cui genus est, dignus certe qui sceptra capessat. <note type="numvers">140</note>
            </l>
             
            <l n="19.141">Sic ait illa: Jovi laeso praecordia fodit </l>
             
            <l n="19.142">Ima dolor; Noxamque, suum genus, ipse nitenti </l>
             
            <l n="19.143">Arripuitque coma iratus? celsisque deorum</l>
             
            <l n="19.144">Aedibus ejecit; dīs et juravit, Olympi </l>
             
            <l n="19.145">Ad sedes, caelumque astris fulgentibus aptam</l>
             
            <l n="19.146">Immanem nullo redituram tempore Noxam.</l>
             
            <l n="19.147">Atque deūm atque hominum generi quae sueta nocere est.</l>
             
            <l n="19.148">Haec ubi juravit, natam dejecit ab alto </l>
             
            <l n="19.149">Axe rotans dextra ingenti: delapsa per auras</l>
             
            <l n="19.150">Pestis in humanos pervenit noxia coetus. <note type="numvers">150</note>
            </l>
             
            <l n="19.151">Hanc propter divum rex et pater usque gemebat,</l>
             
            <l n="19.152">Rege sub Euristeo foede servire videret</l>
             
            <l n="19.153">Cum gnatum, ac duros nunquam non ferre labores. </l>
             
            <l n="19.154">Sic et ego Argivos cum perderet efferus Hector</l>
             
            <pb n="v-134"/>
            <l n="19.155">Ipsas compulsos ad naves, triste, crearat</l>
             
            <l n="19.156">Quod mihi Noxa, malum sensi, gemuique labore</l>
             
            <l n="19.157">Implicitus duro fallacis numine divae.</l>
             
            <l n="19.158">Nunc, quoniam cepi damnum, laevus mihi sanam</l>
             
            <l n="19.159">Jupiter et mentem exemit, stat, maxime Achilleu,</l>
             
            <l n="19.160">Te quavis placare, ullis nec parcere donis. <note type="numvers">160</note>
            </l>
             
            <l n="19.161">At tu surge iterum, belloque armare, tuoque</l>
             
            <l n="19.162">Hortatu fortes incende ad praelia turmas,</l>
             
            <l n="19.163">Dona dabo, quaecunque adiens tua septa daturum</l>
             
            <l n="19.164">Me Laertiades hesterna luce spopondit.</l>
             
            <l n="19.165">Quin age, consiste heic paullum, festinus inire</l>
             
            <l n="19.166">Quanquam aveas Martis certamina, dona ministros</l>
             
            <l n="19.167">Huc tibi cuncta mea prolata e puppe jubebo</l>
             
            <l n="19.168">Ferre, quibus possis, credo, mitescere visis.</l>
             
            <l n="19.169">Haec ille. haec contra Aeacides: Atrida virorum</l>
             
            <l n="19.170">Regnator ductorque, isthaec seu munera ut aequum <note type="numvers">170</note>
            </l>
             
            <l n="19.171">Solvere, seu tibi tu malis retinere, licebit</l>
             
            <l n="19.172">Utrumvis. saevo nunc omnem impendere curam</l>
             
            <l n="19.173">Marti opus: haud frustra dictis contexere dicta,</l>
             
            <l n="19.174">Et longas traxisse moras, dum grandia pendent</l>
             
            <l n="19.175">Orsa; aliquis Grajum cernens ut rursus Achillem</l>
             
            <l n="19.176">Gaudeat Iliacas ferro vastare phalanges,</l>
             
            <l n="19.177">Vosque idem, exemplo incensos, agat ardor in hostem.</l>
             
            <l n="19.178">Sic ait: at sapiens contra sic fatur Ulysses:</l>
             
            <l n="19.179">Ne mihi, ne, quamvis fortis similisque deorum,</l>
             
            <l n="19.180">Pelide, Grajos durae in discrimina pugnae <note type="numvers">180</note>
            </l>
             
            <l n="19.181">Jejunos impelle urbis sub moenia. longum</l>
             
            <l n="19.182">Instat enim pubi certamen, cum semel ambae</l>
             
            <l n="19.183">Concurrent acies, et cum bellator utrisque</l>
             
            <l n="19.184">Afflarit praesens animum deus. ergo jubeto</l>
             
            <l n="19.185">Ire suam quemque ad puppem, potuque, paratis</l>
             
            <l n="19.186">Et dapibus vesci; vis unde ac robora constant</l>
             
            <l n="19.187">Firma viris. jejunus enim quis solis ab ortu</l>
             
            <l n="19.188">Solis ad occasum possit producere pugnam?</l>
             
            <l n="19.189">Ille licet praestetque animis, et Martis amore</l>
             
            <l n="19.190">Flagret inexpleto, pugnanti fessa gravescunt <note type="numvers">190</note>
            </l>
             
            <l n="19.191">Membra tamen; subit atque sitis vesana, famesque;</l>
             
            <l n="19.192">Genua labant, subter stabilis nec gressus eunti est.</l>
             
            <l n="19.193">At contra dapibus qui vir satur atque Lyaeo,</l>
             
            <l n="19.194">Congreditur, longaeque invadit praelia pugnae,</l>
             
            <l n="19.195">Huic animusque audax viget usque in pectore, membra</l>
             
            <l n="19.196">Nec languent defessa unquam, verso agmine donec</l>
             
            <l n="19.197">Diffugiant dilapsi omnes, quibus institit, hostes.</l>
             
            <l n="19.198">Quare age, dimisso nunc coetu, corpora curet</l>
             
            <l n="19.199">Quisque jube. Grajum interea regnator Atrides</l>
             
            <l n="19.200">Dona heic in medio statuat promissa, frequentes <note type="numvers">200</note>
            </l>
             
            <l n="19.201">Ut videant oculis Danai; tuque auctus honore</l>
             
            <l n="19.202">Eximio, laetere animi, vultumque serenes.</l>
             
            <l n="19.203">Praeterea stans in mediis hoc juret Achivis:</l>
             
            <l n="19.204">Intactamque, omnisque expertem reddere probri</l>
             
            <l n="19.205">Se tibi servatam caste sancteque puellam.</l>
             
            <l n="19.206">Sic animo hanc propter si quid curae insidet, omne</l>
             
            <l n="19.207">Deponas prorsum, pacata mente, licebit.</l>
             
            <l n="19.208">Post haec lauta tibi convivia ponat amicis</l>
             
            <l n="19.209">Accipiens epulis intra tentoria; quidquam</l>
             
            <l n="19.210">Ne desit juris non omni ex parte solutum. <note type="numvers">210</note>
            </l>
             
            <l n="19.211">Tu quoque sic fies posthac servantior aequi,</l>
             
            <l n="19.212">Atride. regi donis nec turpe minorem est</l>
             
            <l n="19.213">Rite virum placare, prior quem laeserit ipse.</l>
             
            <l n="19.214">Tum sic Atrides: quae fatus, cuncta probavi,</l>
             
            <l n="19.215">O Laertiade, laetorque audisse: relictum</l>
             
            <l n="19.216">Nec tibi enim fanti quidquam est quod posceret usus.</l>
             
            <l n="19.217">Ista libens equidem jurabo; falsa nec audax</l>
             
            <l n="19.218">Dicam, teste deo. sed, quamvis praelia inire </l>
             
            <l n="19.219">Fortis avet, maneat paullum tamen effice Achilles.</l>
             
            <l n="19.220">Vosque manete itidem cuncti; dum jussa feruntur</l>
             
            <l n="19.221">Dona, sacro et laeti sancimus foedera ritu.</l>
             
            <l n="19.222">Hoc tibi ego mando nunc munus: delige primos</l>
             
            <l n="19.223">Omnibus e Danais juvenes, qui ditia portent</l>
             
            <l n="19.224">Dona mea e puppi, ductum promissa, puellas</l>
             
            <l n="19.225">Et ducant. celer interea paret ocyus aprum</l>
             
            <l n="19.226">Talthybius Soli mactandum rite Jovique. </l>
             
            <l n="19.227">Tum sic Pelides: alias curabitis ista,</l>
             
            <l n="19.228">Cum vacuum a pugna tempus continget, in arma</l>
             
            <l n="19.229">Nec tantus rapiet, quantus me nunc rapit, ardor.</l>
             
            <l n="19.230">Quippe jacet campis pubes confossa virorum,</l>
             
            <l n="19.231">Saevus quam, dextro fretus Jove, perdidit Hector.</l>
             
            <l n="19.232">Vos curare dapes Danaos et vina jubetis:</l>
             
            <l n="19.233">Ast ego jejunos horter, potusque dapumque</l>
             
            <l n="19.234">Immemores bellare; dehinc post, sole cadente,</l>
             
            <l n="19.235">Ultos pulchre hostem, probrum ultos gentis Achaeae</l>
             
            <l n="19.236">Omnigenis expleri epulis, dulcique Lyaeo.</l>
             
            <l n="19.237">Certe ego nec quidquam vescar, per guttura potus</l>
             
            <l n="19.238">Nec mihi sicca ullus descenderit ante, sodalem</l>
             
            <l n="19.239">Quam carum ulciscar. qui nunc mihi, caesus acuto</l>
             
            <l n="19.240">Aere, jacens intra tentoria, versus ad altas <note type="numvers">240</note>
            </l>
             
            <l n="19.241">Ora fores fletur, socium cingente corona.</l>
             
            <l n="19.242">Hunc propter non laeta mihi convivia cordi,</l>
             
            <l n="19.243">Sed caedes, fususque cruor, gemitusque virorum. </l>
             
            <l n="19.244">Huic prudens rerum contra sic fatur Ulysses: </l>
             
            <l n="19.245">O Pelei proles, Danaum fortissime Achilleu, </l>
             
            <l n="19.246">Tu me hasta es melior multo, et praestantior: usu </l>
             
            <l n="19.247">Rerum ego sed multum, prudenti et pectore vinco. </l>
             
            <l n="19.248">Nanque prior natus te sum, rex, pluraque novi. </l>
             
            <l n="19.249">Ergo meis pigeat ne te submittere dictis. </l>
             
            <l n="19.250">Marte viri pugnaque cito satiantur, acutum <note type="numvers">250</note>
            </l>
             
            <pb n="v-221"/>
            <l n="19.251">Aes ubi, ceu stipulam, bellantum corpora fudit</l>
             
            <l n="19.252">Strata solo numero ingenti: vix pauca supersunt</l>
             
            <l n="19.253">Fato erepta, velut quae fertur in horrea messis;</l>
             
            <l n="19.254">Depressam inclinat lancem cum Jupiter altus,</l>
             
            <l n="19.255">Bella suo genitor qui tristia numine torquet.</l>
             
            <l n="19.256">Exstinctos nec ventre licet lugere: per omnes</l>
             
            <l n="19.257">Turba cadit nam multa dies: (quaenam ergo futura</l>
             
            <l n="19.258">Sit cuiquam requies unquam curae atque doloris?)</l>
             
            <l n="19.259">Verum opus est vita functos condique sepulcro</l>
             
            <l n="19.260">Forti animo, inque diem fleri: tum deinde, supersunt <note type="numvers">260</note>
            </l>
             
            <l n="19.261">Incolumes durae qui post certamina pugnae,</l>
             
            <l n="19.262">Esusque, ac laeti potus meminisse; refectis</l>
             
            <l n="19.263">Viribus, o socii, rursum ut pugnamus in hostem</l>
             
            <l n="19.264">Acrius, indomito septi aere. Hoc omnibus esto</l>
             
            <l n="19.265">Hortamen pugnae; ne quis post prandia lentus</l>
             
            <l n="19.266">Desideat, maneatque hortantem in bella; malo ne</l>
             
            <l n="19.267">Pulsus eat, deses fuerit quicunque relictus</l>
             
            <l n="19.268">Ad naves. cuncti potius denso agmine castris</l>
             
            <l n="19.269">Effusi in Teucros concordi mente feramur.</l>
             
            <l n="19.270">Haec ubi sic fatus, gnatos sibi Nestoris ambos, <note type="numvers">270</note>
            </l>
             
            <l n="19.271">Phylidenque Megeta, Thoantaque, Merionenque</l>
             
            <l n="19.272">Et Creontiaden Lycomedea cum Mebalippo</l>
             
            <l n="19.273">Delegit comites. simul hi tentoria Atridae</l>
             
            <l n="19.274">Celsa petunt, dicto et citius praecepta facessunt.</l>
             
            <l n="19.275">Septenos portant tripodas, fulvo aere lebetas</l>
             
            <l n="19.276">Bisdenos, bis sex pernici corpore ducunt</l>
             
            <l n="19.277">Cornipedes, septem forma praestante puellas,</l>
             
            <l n="19.278">Et doctas operum: post has Briseida pulchram.</l>
             
            <l n="19.279">Magna auri Laertiades appensa talenta</l>
             
            <l n="19.280">Ipsa decem gestans, prae cunctis ibat: euntem <note type="numvers">280</note>
            </l>
             
            <l n="19.281">Pone alii juvenes portantes dona sequuntur.</l>
             
            <l n="19.282">Hi coetu in medio statuere ex ordine cuncta.</l>
             
            <l n="19.283">Tum stetit exsurgens Agamemnon; Talthybiusque</l>
             
            <l n="19.284">Voce deo similis regem prope constitit, aprum</l>
             
            <l n="19.285">Ille gerens manibus. cultrum dein strinxit Atrides,</l>
             
            <l n="19.286">Magni ad vaginam gladii quem semper habebat</l>
             
            <l n="19.287">Suspensum; atque apri setas, libamina prima,</l>
             
            <l n="19.288">Praecidit. tum deinde Jovi cum voce supinas</l>
             
            <l n="19.289">Rite manus tendens sic fatur: sede sedebant</l>
             
            <l n="19.290">Quisque sua interea Danai, tacitique loquentem, <note type="numvers">290</note>
            </l>
             
            <l n="19.291">Ut par, audibant regem. qui lumina caelo</l>
             
            <l n="19.292">Attollens dedit has alto de pectore voces:</l>
             
            <l n="19.293">Optimus haec summusque deum, precor audiat ipse</l>
             
            <l n="19.294">Jupiter, et Tellus, et Sol, et Erinnyes, alta</l>
             
            <l n="19.295">Sub terra quae vafra hominum perjuria plectunt.</l>
             
            <l n="19.296">Omnis ego expertem reddo Briseida probri,</l>
             
            <l n="19.297">Intactam, sancteque habitam casteque puellam.</l>
             
            <l n="19.298">Si fallo, si quid perjurus mentior, omnes</l>
             
            <l n="19.299">Iratos habeam divos, atque omnia pendam,</l>
             
            <l n="19.300">Perjuros quae damna homines, cladesque sequuntur. <note type="numvers">300</note>
            </l>
             
            <l n="19.301">Sic ait; atque apri jugulum secat aere corusco;</l>
             
            <l n="19.302">Quem cani maris immensum projecit in aequor</l>
             
            <l n="19.303">Talthybius, magna vi torquens, piscibus escam.</l>
             
            <l n="19.304">Tum Grajos inter surgens, haec fatur Achilles:</l>
             
            <l n="19.305">Jupiter, ut noxas miseris mortalibus infers</l>
             
            <l n="19.306">Ingentes! nec enim, socii, mihi pectus Atrides</l>
             
            <l n="19.307">Commossetque ira perturbans, vique puellam</l>
             
            <l n="19.308">
               <sic>Abduxet</sic> praeceps confusa mente, deum rex</l>
             
            <l n="19.309">Ni dare multa neci voluisset milia Grajum.</l>
             
            <l n="19.310">Nunc ite, ac ac victu vires revocate; refectis <note type="numvers">310</note>
            </l>
             
            <l n="19.311">Artubus ut mecum pariter tendatis in hostem.</l>
             
            <l n="19.312">Sic fatus coetum solvit festinus. Achivi</l>
             
            <l n="19.313">Quisque suas ibant ad naves. tradita dona</l>
             
            <l n="19.314">Myrmidones laeti curabant; atque carinam</l>
             
            <l n="19.315">Aeacidae ad magni gradientes cuncta ferebant.</l>
             
            <l n="19.316">Ponunt gazam intra tentoria, sedibus idem</l>
             
            <l n="19.317">Captivas jussere suis considere; equosque</l>
             
            <l n="19.318">Pastum armenta inter celeres egere ministri.</l>
             
            <l n="19.319">Briseis forma tibi par, Venus aurea, postquam</l>
             
            <l n="19.320">Patroclum ferro confossum vidit acuto, <note type="numvers">320</note>
            </l>
             
            <l n="19.321">Circumfusa viro cum luctifico ululatu,</l>
             
            <l n="19.322">Cervicemque, sinumque, ora et formosa secabat</l>
             
            <l n="19.323">Unguibus; ac tales fundebat pectore questus:</l>
             
            <l n="19.324">Patrocle, o dulci vita mihi dulcior, heic te,</l>
             
            <l n="19.325">Heic ego te infelix nuper digressa reliqui</l>
             
            <l n="19.326">Incolumem: rediens eadem nunc, optime ductor,</l>
             
            <l n="19.327">Extinctum invenio. rerum ut me tristia semper</l>
             
            <l n="19.328">Ex aliis alia excipiunt! cui tradidit olim</l>
             
            <l n="19.329">Me pater ac genitrix, vidi pro moenibus urbis</l>
             
            <l n="19.330">ipsa virum aerata confossum cuspide: vidi <note type="numvers">330</note>
            </l>
             
            <l n="19.331">Tres miserae fratres mater quos una crearat</l>
             
            <l n="19.332">Germanos, tristi cunctos procumbere leto.</l>
             
            <l n="19.333">Tu me flere tamen. dulcis Patrocle, vetabas,</l>
             
            <l n="19.334">Quod mihi morte virum mactarat victor Achilles,</l>
             
            <l n="19.335">Moenia quod clari vastaverat alta Mynetis.</l>
             
            <l n="19.336">Nam me dicebas taeda sociare jugali</l>
             
            <l n="19.337">Velle tuo Aeacidae, celsaeque ad moenia Phthiae</l>
             
            <l n="19.338">Puppibus in curvis vectae celebrare frequenti</l>
             
            <l n="19.339">Myrmidonum in coetu, sacris de more litatis,</l>
             
            <l n="19.340">Solemnesque epulas, et laetificos Hymenaeos. <note type="numvers">340</note>
            </l>
             
            <l n="19.341">Jure igitur talem, tam miti pectore, ploro</l>
             
            <l n="19.342">Nunc ego inexpletum lacrimans, doleoque peremptum.</l>
             
            <l n="19.343">Tales illa pio questus dabat ore: puellae</l>
             
            <l n="19.344">Plorabant aliae simul aegro pectore, flentes</l>
             
            <l n="19.345">Furtim quaeque suos alieno in funere casus.</l>
             
            <l n="19.346">Peliden magnum at circumstans multa rogabat</l>
             
            <l n="19.347">Turba senum, duro prandens ut membra labori</l>
             
            <l n="19.348">Firmaret, gemit ille; preces et respuit omnes:</l>
             
            <l n="19.349">Ne vero, ne me, obtestor, compellite, dulces,</l>
             
            <l n="19.350">(Si mihi nunc quisquam potis est parere) sodales, <note type="numvers">350</note>
            </l>
             
            <l n="19.351">Ante dape aut potu refici; cui pectora tristis</l>
             
            <l n="19.352">Moeror habet. solem juvat expectare cadentem;</l>
             
            <l n="19.353">Longa juvat luctu in misero jejunia ferre.</l>
             
            <l n="19.354">Haec fatus, reges alios dimisit: Atridae</l>
             
            <l n="19.355">At gemini mansere illic, et dius Ulysses,</l>
             
            <l n="19.356">Nestorque, Idomeneusque, incano et vertice Phoenix,</l>
             
            <l n="19.357">Quisque gravem curam conantes demere: blandis</l>
             
            <l n="19.358">Ille nihil verbis, vario et sermone movetur</l>
             
            <l n="19.359">Ante, ineat belli quam praelia saeva cruenti;</l>
             
            <l n="19.360">Et socii memor usque gemitque, ac talia fatur: <note type="numvers">360</note>
            </l>
             
            <l n="19.361">Infelix, mihi supra omnes dilecte sodales,</l>
             
            <l n="19.362">Prandia tu multo sueras mihi lauta paratu</l>
             
            <l n="19.363">Ponere festinusque et sedulus, arma ferebant</l>
             
            <l n="19.364">Belligeros quoties in Troas Martia Graji.</l>
             
            <l n="19.365">Nunc tu, care, jaces ferro confossus; at ipse,</l>
             
            <l n="19.366">Triste tui desiderio cor fixus, abunde</l>
             
            <l n="19.367">Quae mihi sunt intus, dapibus nec vescor, et omni</l>
             
            <l n="19.368">Abstineo potu. nec enim contingere quidquam</l>
             
            <l n="19.369">Tristius hoc possit misero graviusque; nec ipsum</l>
             
            <l n="19.370">Audirem subita exstinctum si morte parentem. <note type="numvers">370</note>
            </l>
             
            <l n="19.371">Cui patria nunc in Phthia fortasse tepentes</l>
             
            <l n="19.372">Ore fluunt lacrimae, quod longo a tempore degit</l>
             
            <l n="19.373">Avulsus tali gnato; quem praelia dura</l>
             
            <l n="19.374">Invisae propter scelus exitiale Lacaenae</l>
             
            <l n="19.375">Ignoto exercent peregrinae in litore gentis;</l>
             
            <l n="19.376">Nec leto raptum si quis jam nunciet esse,</l>
             
            <l n="19.377">Qui mihi, spero equidem, Scyro nutritur in alta</l>
             
            <l n="19.378">Vivus adhuc, roseoque deos pulcherrimus aequat</l>
             
            <l n="19.379">Ore Neoptolemus. soli mihi triste parari</l>
             
            <l n="19.380">Sperabam letum, patria procul urbe domoque <note type="numvers">380</note>
            </l>
             
            <l n="19.381">Iliacis strato sub muris; teque futurum</l>
             
            <l n="19.382">Incolumem, Phthiam posses qui classe reverti,</l>
             
            <l n="19.383">Atque mihi puerum Scyro deducere, et olli</l>
             
            <l n="19.384">Remque meam monstrare, et servos, celsaque tecta.</l>
             
            <l n="19.385">Namque reor Peleum vitali aut lumine cassum,</l>
             
            <l n="19.386">Aut vitae jam posse ullo vix munere fungi,</l>
             
            <l n="19.387">Defessumque gravi senio, pressumque dolore</l>
             
            <l n="19.388">Assiduo, tristem infelix dum prospicit horam,</l>
             
            <l n="19.389">Me leto exstinctum in Phrygiis quae nunciet oris.</l>
             
            <l n="19.390">Haec memorans flebat Pelides; flebat et una <note type="numvers">390</note>
            </l>
             
            <l n="19.391">Primorum coetus procerum, quos quisque reliquit</l>
             
            <l n="19.392">Aedibus in patriis, memori dum mente revolvunt.</l>
             
            <l n="19.393">Hunc caelo miserans fletum Saturnius alto</l>
             
            <l n="19.394">Ut vidit, tali compellat voce Minervam:</l>
             
            <l n="19.395">Fortem, nata, virum sic ergo deseris? acer</l>
             
            <l n="19.396">Nec tibi jam cordi est Pelides, ante carinas</l>
             
            <l n="19.397">Qui sedet, ac moerens turbata mente sodalem</l>
             
            <l n="19.398">Flet raptum? curant alii sua prandia: at ille</l>
             
            <l n="19.399">Siccusque impastusque dolet. delabere caelo,</l>
             
            <l n="19.400">Atque ferens nectarque almum, dulcesque liquentis <note type="numvers">400</note>
            </l>
             
            <l n="19.401">Ambrosiae succos, instilla in pectora, bello</l>
             
            <l n="19.402">Ut vigeat, nec membra fames illapsa fatiget.</l>
             
            <l n="19.403">Haec ait, et cupidam pater acuit. ilicet harpen</l>
             
            <l n="19.404">Assimulans latamque alas, et voce sonantem</l>
             
            <l n="19.405">Arguta, caelo emicuit, vacuamque per auram</l>
             
            <l n="19.406">Labitur. Argivi jam se fulgentibus armis</l>
             
            <l n="19.407">Cingebant per castra alacres: dea nectar Achilli,</l>
             
            <l n="19.408">Ambrosiam et dulcem stillavit pectus in altum,</l>
             
            <l n="19.409">Genua fames regi ne tristis fessa subiret:</l>
             
            <l n="19.410">Ipsa redux nisu celeri petit alta parentis <note type="numvers">410</note>
            </l>
             
            <l n="19.411">Tecta, deum sedes. Graji se litore toto</l>
             
            <l n="19.412">E curvis alacri fundebant mente carinis.</l>
             
            <l n="19.413">Crebra nivis densae volitant ceu vellera summo</l>
             
            <l n="19.414">Ab jove, propellunt Boreae quam flabra sereni:</l>
             
            <l n="19.415">Sic densae celsis galeae fulvo aere micantes</l>
             
            <l n="19.416">Navibus exibant, clypeique umbone corusco,</l>
             
            <l n="19.417">Fraxineaeque hastae, thoraca et ferrea septa.</l>
             
            <l n="19.418">Ad caelum fulgor late ibat, totaque circum</l>
             
            <l n="19.419">Aere renidebat tellus, densisque virorum</l>
             
            <l n="19.420">Sub pedibus sola pulsa gemebant. dius Achilles <note type="numvers">420</note>
            </l>
             
            <l n="19.421">In medio armabat sese; cui saeva paranti</l>
             
            <l n="19.422">Praelia frendebant dentes, flammaeque corusci</l>
             
            <l n="19.423">In speciem ardebant oculi; tum corde sub imo</l>
             
            <l n="19.424">Gliscebat dolor indomitus. sic turbidus ira</l>
             
            <l n="19.425">In Teucros divina, dedit quae Mulciber, arma</l>
             
            <l n="19.426">Induitur. suras ocreis ingentibus ambit,</l>
             
            <l n="19.427">Multa nitens claro argento quas fibula nectit:</l>
             
            <l n="19.428">Dehinc aptat thoraca ingentem pectora circum;</l>
             
            <l n="19.429">Et multo insignem argento suspendit ab altis</l>
             
            <l n="19.430">Ensem humeris, saevo aere gravem: tum sustulit heros <note type="numvers">430</note>
            </l>
             
            <l n="19.431">Scutum ingens denso textu impenetrabile, lucem</l>
             
            <l n="19.432">Sanguineam jactans, ceu cum rubet aurea Phoebe.</l>
             
            <l n="19.433">Ac velut accenso clara igni flamma refulget</l>
             
            <l n="19.434">E medio nautis fluctu, circumflua ponto</l>
             
            <l n="19.435">Insula ubi attollit sese: (procul ardet in altis</l>
             
            <l n="19.436">Montibus illa ovium ad caulas: hos per mare, coetu</l>
             
            <l n="19.437">Carorum avulsos, vexantque feruntque procellae)</l>
             
            <l n="19.438">Sic magni e clypeo Pelidae clarus in auras</l>
             
            <l n="19.439">Fundebat sese fulgor. tum deinde comantem</l>
             
            <l n="19.440">Attollit galeam, capitique imponit; equinis <note type="numvers">440</note>
            </l>
             
            <l n="19.441">Horrentem setis galeam, flammasque vomentem</l>
             
            <l n="19.442">Sideris in morem. juba circum densa tremebat</l>
             
            <l n="19.443">Aurea, Vulcanus mira quam fuderat arte.</l>
             
            <l n="19.444">Tum sese pulchris dius tentavit in armis</l>
             
            <l n="19.445">Aeacides: anne apta forent satis omnia; et artus</l>
             
            <l n="19.446">Inclusi possent partem se vertere in omnem.</l>
             
            <l n="19.447">Visa vice alarum fungi sunt arma, soloque</l>
             
            <l n="19.448">Sponte sua regem vacuas attollere in auras.</l>
             
            <l n="19.449">Inde gravem, ingentem, praeduram fervidus hastam</l>
             
            <l n="19.450">Depromit, patrium gestamen. quibat Achivum <note type="numvers">450</note>
            </l>
             
            <l n="19.451">hanc nemo vibrare: unus vibrabat Achilles,</l>
             
            <l n="19.452">Longum fraxineae robur trabis, ex Pelio alto</l>
             
            <l n="19.453">Quam Chiron caesam Peleo dedit, esset ut olim</l>
             
            <l n="19.454">Heroum, Martis dura inter praelia, clades.</l>
             
            <l n="19.455">Interea curru Automedon atque Alcimus alto</l>
             
            <l n="19.456">Alipedes jungunt rapidos, et pectora circum</l>
             
            <l n="19.457">Dant phaleras, fraenosque ori malisque sonantes</l>
             
            <l n="19.458">Injiciunt; ac lora manu retracta superbae</l>
             
            <l n="19.459">Aptarunt sellae. scuticam dehinc pulchra micantem</l>
             
            <l n="19.460">Corripuit dextraeque habilem, curruque locavit <note type="numvers">460</note>
            </l>
             
            <l n="19.461">Se bonus Automedon: retro conscendit Achilles,</l>
             
            <l n="19.462">Sol veluti, radians late fulgentibus armis.</l>
             
            <l n="19.463">Tum patrios sic torvus equos hortarier infit:</l>
             
            <l n="19.464">O Xanthe, o Balie, stirps diae clara Podarges,</l>
             
            <l n="19.465">Cura sit aurigam melius servare; cruentae</l>
             
            <l n="19.466">Et satur ut fuero vobiscum caedis, amicas</l>
             
            <l n="19.467">In Danaum turmas et castra Argiva referre.</l>
             
            <l n="19.468">Incolumem: non, ut Patroclum, linquere foede</l>
             
            <l n="19.469">Hostibus in mediis vitali lumine cassum.</l>
             
            <l n="19.470">Haec ait ille: celer pedibus tum Xanthus honestum <note type="numvers">470</note>
            </l>
             
            <l n="19.471">Demisitque caput moestus, pulchramque reflexit</l>
             
            <l n="19.472">Cervicem: cui circlo omnis juba fusa repente</l>
             
            <l n="19.473">Excidit ad terram propter juga. nec mora, magnae</l>
             
            <l n="19.474">Junonis nutu vocalis, talia fatur:</l>
             
            <l n="19.475">Et nunc te fidi servabimus, acer Achille:</l>
             
            <l n="19.476">Sed misero lux dira propinquat. nec tibi luctus</l>
             
            <l n="19.477">Nos caussa: at magnusque deus, legesque severae</l>
             
            <l n="19.478">Parcarum. nec enim, nobis cessantibus, arma</l>
             
            <l n="19.479">Detraxere humeris Patroclo fortia Troes:</l>
             
            <l n="19.480">Sed, nemo divum quo fortior, inclyta proles <note type="numvers">480</note>
            </l>
             
            <l n="19.481">Latonae, stravitque virum, largitus et ingens</l>
             
            <l n="19.482">Priamidae saevo decus est. nos quippe vel ipso</l>
             
            <l n="19.483">Cum Zephyro, ventos longe qui dicitur omnes</l>
             
            <l n="19.484">Ante alios levior, cursu certemus: at illi</l>
             
            <l n="19.485">Fatum erat (estque etiam tibi, rex) hominisque, deique</l>
             
            <l n="19.486">Sub manibus domitum crudeli occumbere leto.</l>
             
            <l n="19.487">Haec fato Furiae vocem pressere. dolore</l>
             
            <l n="19.488">Arsit, et his tacitum dictis invasit Achilles:</l>
             
            <l n="19.489">Quid mihi, Xanthe, canis fatum? non te decet, ista</l>
             
            <l n="19.490">Non opus est fari. novi mihi triste paratum <note type="numvers">490</note>
            </l>
             
            <l n="19.491">Heic letum longe a patria amplexuque parentum.</l>
             
            <l n="19.492">Nec tamen absistam pugna, prius, effera Troum</l>
             
            <l n="19.493">Quam pubes cedat bello satiata cruento.</l>
             
            <l n="19.494">Sic ait; invectusque alto clamore phalanges</l>
             
            <l n="19.495">Per medias curru primum processit in agmen.</l>
             
         </div>
         <div type="poesis-liber" met="hexameter" n="20">
            <head>LIBER VICESIMUS</head>
            <l n="20.1">Sic laeti armabant se curvo in litore Graji</l>
             
            <l n="20.2">Te circa, Pelida, insano Marte frementem.</l>
             
            <l n="20.3">Nec minus et Troes, campi qua plana tumescunt</l>
             
            <l n="20.4">In collem, trepidi turmas in bella ciebant.</l>
             
            <l n="20.5">Juppiter interea Themin omnes jusserat almam</l>
             
            <l n="20.6">In coetum divos sinuosi a vertice Olympi</l>
             
            <l n="20.7">Cogere. continuo partes dea fertur in omnes</l>
             
            <l n="20.8">Hac illac cursans, cunctosque ad limina jussit</l>
             
            <l n="20.9">Ire Jovis. dicto parent magnique, minores</l>
             
            <l n="20.10">Et divi numero ingenti: nec flumina, praeter <note type="numvers">10</note>
            </l>
             
            <l n="20.11">Oceanum, nymphae nec desunt, quae nemora alta,</l>
             
            <l n="20.12">Quae fontes fluviorum habitant, quaeque herbida prata</l>
             
            <l n="20.13">Illi aedem in magni postquam venere Tonantis</l>
             
            <l n="20.14">Sedibus in rutilis, patri quas Mulciber olim</l>
             
            <l n="20.15">Fecerat ipse manu solerti, ex ordine cuncti</l>
             
            <l n="20.16">Consedere. Themin fratris nec jussa ferentem</l>
             
            <l n="20.17">Sprevit fluctipotens Neptunus: venit ab alto</l>
             
            <l n="20.18">At pelago, et sedit medius fulgente deorum</l>
             
            <l n="20.19">In coetu; atque Jovem scitari talibus infit:</l>
             
            <l n="20.20">Nam cur nos, rapidi jaculator fulminis, urgent <note type="numvers">20</note>
            </l>
             
            <l n="20.21">Huc tua jussa iterum? Grajum an de gente Phrygumque</l>
             
            <l n="20.22">Mente aliquid versas? quos inter dira frementes</l>
             
            <l n="20.23">Ocyus ardescant vesanae incendia pugnae:</l>
             
            <l n="20.24">Haec ille: haec contra caelo qui nubila cogit</l>
             
            <l n="20.25">Juppiter: O terram quassans Neptune, sub alto</l>
             
            <l n="20.26">Pectore quid versem nosti, cunctosque vocarim</l>
             
            <l n="20.27">Cur subito in coetum divos. mihi cura virorum est</l>
             
            <l n="20.28">Tristia fata licet miseris, cladesque parentur.</l>
             
            <l n="20.29">Attamen aerii supremo in vertice Olympi</l>
             
            <l n="20.30">Ipse procul rerum contemplans cuncta manebo; <note type="numvers">30</note>
            </l>
             
            <l n="20.31">Atque animum pascam spectaclo heic solus. abite</l>
             
            <l n="20.32">Vos Danaos Troasque inter, vestroque levate</l>
             
            <l n="20.33">Quos lubet auxilio. solus nam pugnet Achilles</l>
             
            <l n="20.34">Si Troas contra solos, nusquam, agmine verso,</l>
             
            <l n="20.35">Stare loco possint, certaeque obsistere cladi.</l>
             
            <l n="20.36">Quippe viri adspectum dira formidine capti</l>
             
            <l n="20.37">Ante etiam horrebant: nunc, rapto saevus amico,</l>
             
            <l n="20.38">Dum furit, ipsa urbis metuo ne moenia sternat</l>
             
            <l n="20.39">Versa solo, fati nec possit lege teneri. </l>
             
            <l n="20.40">Juppiter haec fatus, vesano corda tumultu <note type="numvers">40</note>
            </l>
             
            <l n="20.41">Miscuit, atque animos belli succendit amore.</l>
             
            <l n="20.42">Ergo odiis in saeva abeunt discordibus arma.</l>
             
            <l n="20.43">Ad naves tendunt Juno et Tritonia Pallas,</l>
             
            <l n="20.44">Complectensque solum Neptunus, largus et auctor</l>
             
            <l n="20.45">Lucri Mercurius, solerti pectore praestans.</l>
             
            <l n="20.46">Mulciber una ibat, torvusque ac robore fretus</l>
             
            <l n="20.47">Immani, claudo nutans vestigia gressu.</l>
             
            <l n="20.48">At contra Mars bellipotens, intonsus et una</l>
             
            <l n="20.49">Phoebus, et horrisonis gaudens Dictynna sagittis,</l>
             
            <l n="20.50">Xanthusque, et risu gaudens Venus, atque supremo <note type="numvers">70</note>
            </l>
             
            <l n="20.51">Cara Jovi Latona, Phrygum petiere catervas. </l>
             
            <l n="20.52">Ac, dum longe aberant divi a mortalibus, acres </l>
             
            <l n="20.53">Elatique animo Graji superante vigebant, </l>
             
            <l n="20.54">Quod celer, exortus post otia longa, ruebat </l>
             
            <l n="20.55">In bellum, Phrygiae clades ac terror, Achilles: </l>
             
            <l n="20.56">Trojugenae at gelido perculsi corda pavore </l>
             
            <l n="20.57">Horrebant, dium saevis quod fulgere in armis </l>
             
            <l n="20.58">Peliden Marti similem videre cruento. </l>
             
            <pb n="v-46"/>
            <l n="20.59">Verum ubi di turmas inter venere virorum,</l>
             
            <l n="20.60">Exarsere animis irae, calefactaque late <note type="numvers">60</note>
            </l>
             
            <l n="20.61">Corda virum, hinc atque hinc in caedem, ac tela ruentum.</l>
             
            <l n="20.62">Stans etenim nunc pro muro Tritonis ad altam</l>
             
            <l n="20.63">Clamabat fossam, vasta nunc voce sonabat,</l>
             
            <l n="20.64">Caerulei frangunt qua sese ad litora fluctus.</l>
             
            <l n="20.65">Parte alia torvus Mavors, nigrae ille procellae</l>
             
            <l n="20.66">Assimilis, summa Teucris hortator ab arce</l>
             
            <l n="20.67">Clamorem dabat insanum; Simoentave propter</l>
             
            <l n="20.68">Cursans pulchra sacrae per culmina Callicolones.</l>
             
            <l n="20.69">Sic geminas egere acies in saeva beati</l>
             
            <l n="20.70">Praelia caelicolae; pugnam et, ceu turbine rupto, <note type="numvers">70</note>
            </l>
             
            <l n="20.71">Excivere gravem. divumque hominumque superne</l>
             
            <l n="20.72">Horrendum intonuit genitor: subter sola terrae</l>
             
            <l n="20.73">Ingentis, montesque altos, et celsa tridenti</l>
             
            <l n="20.74">Concussit juga Neptunus. tum roscida rivis</l>
             
            <l n="20.75">Ida, imae valles, supremaque culmina, late</l>
             
            <l n="20.76">Contremuere, Phrygumque aedes, Argivaque castra:</l>
             
            <l n="20.77">Umbrarumque infra regnator pallidus alto</l>
             
            <l n="20.78">Exsiluit solio clamans exterritus, olli</l>
             
            <l n="20.79">Desuper immani terram Neptunus hiatu</l>
             
            <l n="20.80">Ne findens penitus disrumperet, ima paterent <note type="numvers">80</note>
            </l>
             
            <l n="20.81">Et dis atque viris penetralia, nigra tenebris</l>
             
            <l n="20.82">Tristia, senta situ, visu deformia, et ipsis</l>
             
            <l n="20.83">Caelicolis horrenda: ruentum in bella deorum</l>
             
            <l n="20.84">Tantus erat supra summa in tellure tumultus.</l>
             
            <l n="20.85">Nam regem contra Neptunum stabat Apollo</l>
             
            <l n="20.86">Fulgentemque arcum gestans volucresque sagittas:</l>
             
            <l n="20.87">Sanguineum at contra Mavortem caesia Pallas:</l>
             
            <l n="20.88">Junoni opposuit sese Dyctinna, sagittis</l>
             
            <l n="20.89">Auratoque arcu gaudens, nemorumque fragore,</l>
             
            <l n="20.90">Venatrix, soror arcitenens tua Phoebe. domorum <note type="numvers">90</note>
            </l>
             
            <l n="20.91">Servator lucrique dator Cyllenius arma</l>
             
            <l n="20.92">Latonam contra quassabat. constitit acrem</l>
             
            <l n="20.93">Vulcanum contra ferus alto gurgite, Xantum</l>
             
            <l n="20.94">Nomine quem divi perhibent, hominesque Scamandrum.</l>
             
            <l n="20.95">Sic infesta deos contra di tela ferebant.</l>
             
            <l n="20.96">Pelides Troum ardebat se immittere turbae</l>
             
            <l n="20.97">Hectora Priamiden contra, bellique potentem</l>
             
            <l n="20.98">Illius ante omnes Martem satiare cruore.</l>
             
            <l n="20.99">Adversum huic, populos qui concitat, acer Apollo</l>
             
            <l n="20.100">Dardanium ciet Aeneam, per membra vigorem <note type="numvers">100</note>
            </l>
             
            <l n="20.101">Ipse viro adspirans: Priamoque Lycaona cretum</l>
             
            <l n="20.102">Voce deus referens, verbis haec fatur amicis:</l>
             
            <l n="20.103">Magnanime Aenea, quonam promissa, minaeque</l>
             
            <l n="20.104">Nunc abiere tibi! Troum quae regibus olim es</l>
             
            <l n="20.105">Pollicitus, dum laeta agitas convivia: Achillem</l>
             
            <l n="20.106">Excipere ac pugnam collata invadere dextra.</l>
             
            <l n="20.107">Haec ille: Aeneas contra cui talia reddit:</l>
             
            <l n="20.108">Priamide, nam cur me invitum in praelia trudis,</l>
             
            <l n="20.109">Pelidenque jubes contra pugnare superbum?</l>
             
            <l n="20.110">Non ego nunc primum tulero forti obvius arma <note type="numvers">110</note>
            </l>
             
            <l n="20.111">Aeacidae: congressum alias me terruit hasta,</l>
             
            <l n="20.112">Ex alta fugientem Ida; quo tempore nostris</l>
             
            <l n="20.113">Ingruit armentis, bello vastavit et altam</l>
             
            <l n="20.114">Lyrnessum veniens, et Pedason: at mihi tristes</l>
             
            <l n="20.115">Juppiter avertit Parcas, membrisque vigorem,</l>
             
            <l n="20.116">Vimque dedit celerem genibus, ne fata subirem</l>
             
            <l n="20.117">Pelidae manibus domitus, manibusque Minervae.</l>
             
            <l n="20.118">Quippe virum dea magna tuensque, acuensque praeibat,</l>
             
            <l n="20.119">Et Lelegas Troasque jubebat sternere ferro.</l>
             
            <l n="20.120">Ergo virum nemo pugnae in certamine Achillem <note type="numvers">120</note>
            </l>
             
            <l n="20.121">Stare queat contra; divum cui bella gerenti</l>
             
            <l n="20.122">Semper adest aliquis, fatumque avertit; acutum</l>
             
            <l n="20.123">Cui volat e manibus telum rectaque per auras,</l>
             
            <l n="20.124">Sponte sua veluti, fertur, nec desinit ire</l>
             
            <l n="20.125">Ante, viri subiens quam figat cuspide corpus.</l>
             
            <l n="20.126">Quod trahat aequato si nunc examine lances</l>
             
            <l n="20.127">Juppiter, haud facile me vicerit ille, rigenti</l>
             
            <l n="20.128">Non si conflatum ferro se jactitet esse.</l>
             
            <l n="20.129">Haec ille: haec contra, proles Jovis, altus Apollo. </l>
             
            <l n="20.130">Heros magne, deos quin tu quoque morte carentes <note type="numvers">130</note>
            </l>
             
            <l n="20.131">Poscis opem? summi germen Jovis alma creavit</l>
             
            <l n="20.132">Quem Venus, ut perhibent; diva editus ille minor est:</l>
             
            <l n="20.133">Altera nata Jovis, longaevi est altera Nerei.</l>
             
            <l n="20.134">Ergo age et infesta procurre interritus hasta;</l>
             
            <l n="20.135">Nec metue immanesque minas, et dicta superba.</l>
             
            <l n="20.136">Haec ait, atque habilem fudit per membra vigorem</l>
             
            <l n="20.137">Inspirans. ruit ille virum per densa corusco</l>
             
            <l n="20.138">Aere nitens, magnoque infert se infestus Achilli.</l>
             
            <l n="20.139">Quem procul ut vidit gradientem regia Juno</l>
             
            <l n="20.140">Turbam prima deum sociam vocat, atque ita fatur: <note type="numvers">140</note>
            </l>
             
            <l n="20.141">Neptune ac Pallas, corde haec versate sub alto</l>
             
            <l n="20.142">Quo casura modo sit res. fert obvius arma</l>
             
            <l n="20.143">Aeneas contra Peliden; auctor Apollo</l>
             
            <l n="20.144">Cui mentem pugnae vesano incendit amore.</l>
             
            <l n="20.145">Quare agite, aut pulsum longe hunc vertamus, Achillem</l>
             
            <l n="20.146">Aut aliquis nostrum praesens juvet ocyus, et vi</l>
             
            <l n="20.147">Compleat, atque animis pugnantem audacibus auctet,</l>
             
            <l n="20.148">Sentiat ut carum se primis esse deorum</l>
             
            <l n="20.149">(Nam pretio digni nullo, qui Troica divi</l>
             
            <l n="20.150">Arma juvant), nosque huc summo de vertice Olympi <note type="numvers">150</note>
            </l>
             
            <l n="20.151">Descendisse omnes, armisque occurrere, nequid</l>
             
            <l n="20.152">Ipse grave a Teucris hodie ferat. hac ubi victor</l>
             
            <l n="20.153">Functus erit pugna, subeat licet, aspera quidquid</l>
             
            <l n="20.154">Parca illi nevit, matris cum fusus ab alvo est.</l>
             
            <l n="20.155">Haec opus est illum nostra nunc voce moneri,</l>
             
            <l n="20.156">Ne metuat, siquis divum forte obvius inter</l>
             
            <l n="20.157">Arma dabit sese. mortali objecta deorum</l>
             
            <l n="20.158">Nam facies horrore animum percellere suevit. </l>
             
            <l n="20.159">Sic dea: sic contra Neptunus: parce furori</l>
             
            <l n="20.160">Indomito, Juno, nec tantos pectore motus <note type="numvers">160</note>
            </l>
             
            <l n="20.161">Concipe. non etenim te sic decet, o Dea, frustra</l>
             
            <l n="20.162">Irasci; tristique deos committere pugna</l>
             
            <l n="20.163">Turpe fuat nobis majoribus. hinc super altam</l>
             
            <l n="20.164">Digressos potius speculam considere praestat.</l>
             
            <l n="20.165">Bella viri interea curabunt. praelia quod si</l>
             
            <l n="20.166">Forte ineat saevus Mavors, aut Phoebus Apollo,</l>
             
            <l n="20.167">Pugnantem aut sistant Peliden; arma feremus</l>
             
            <l n="20.168">Adversi; durum gliscet certamen, et ambo,</l>
             
            <l n="20.169">Credo equidem, bello semoti rursus Olympi</l>
             
            <l n="20.170">Celsa petent coetumque deum, vi fractus uterque <note type="numvers">170</note>
            </l>
             
            <l n="20.171">Et nostris domitus manibus. dehinc talia fatus</l>
             
            <l n="20.172">Magni caeruleus rector maris, Herculis altum</l>
             

            <l n="20.173">Praegrediens divos murum petit, aggere structum</l>
             
            <l n="20.174">Ingenti, Troes quondam ac Tritonia Pallas</l>
             
            <l n="20.175">Quem fecere Jovis nato, vitare sequentem</l>
             
            <l n="20.176">Quiret ut in campos procurvo ab litore cetum.</l>
             
            <l n="20.177">Illic Neptunusque pater, divumque caterva</l>
             
            <l n="20.178">Consedit, nubem induti, quae densa nequiret</l>
             
            <l n="20.179">Vi dissolvi ulla, clarumque admittere solem.</l>
             
            <l n="20.180">Di procul inde alii pulchrae juga Callicolones <note type="numvers">180</note>
            </l>
             
            <l n="20.181">Te circa Phoebe arcitenens, Martemque cruentum</l>
             
            <l n="20.182">Insedere, altas bello qui proruit urbes.</l>
             
            <l n="20.183">Hinc atque hinc illi diversa in parte sedebant</l>
             
            <l n="20.184">Multa inter sese vario sermone serentes</l>
             
            <l n="20.185">Consilia: infestis ordiri at praelia telis</l>
             
            <l n="20.186">Cunctantes. in saeva pater quos arma ciebat </l>
             
            <l n="20.187">Desuper, aerio residens in vertice Olympi.</l>
             
            <l n="20.188">Interea denso complerat agmine campum</l>
             
            <l n="20.189">Aere viri claro fulgentes, aere corusci</l>
             
            <l n="20.190">Et claro currus. tum pulsu terra tremebat <note type="numvers">190</note>
            </l>
             
            <l n="20.191">Quassa pedum turbae confertim in bella ruentis.</l>
             
            <l n="20.192">In medium ardentes animis pugnaeque parati</l>
             
            <l n="20.193">Prodibant gemini heroes, duo fulmina belli,</l>
             
            <l n="20.194">Aeneas Anchisiades, et dius Achilles.</l>
             
            <l n="20.195">Fert prior Aeneas magna se mole; tuensque</l>
             
            <l n="20.196">Torva, gravi et nutans galea procedit aheni</l>
             
            <l n="20.197">Praetendens laeva clypei versatile pondus,</l>
             
            <l n="20.198">Ac dextra quatiens aeratam turbidus hastam.</l>
             
            <l n="20.199">Pelides alia contra de parte ruebat.</l>
             
            <l n="20.200">Immanis veluti leo, quem demittere morti <note type="numvers">200</note>
            </l>
             
            <l n="20.201">Ardent collecti agricolae, turbaque frequente</l>
             
            <l n="20.202">Longe instant, spernens clamorem telaque gressu</l>
             
            <l n="20.203">It lento: juvenum sed ferro siquis adacto</l>
             
            <l n="20.204">Laeserit, ille acer sese convolvit, et ora</l>
             
            <l n="20.205">Pandit hians, (dentes circum spuma effluit albos)</l>
             
            <l n="20.206">Horrendosque ciet gemitus, et verbere caudae,</l>
             
            <l n="20.207">Hinc atque hinc geminum caedens femur et latera alta,</l>
             
            <l n="20.208">Excitat ad pugnam sese atque instigat in hostem;</l>
             
            <l n="20.209">Jamque adeo torvus, recta ruit, aut dare certus</l>
             
            <l n="20.210">Morti aliquem, primos aut inter sternier ipse: <note type="numvers">210</note>
            </l>
             
            <l n="20.211">Haud aliter contra Aenean vis effera mentis</l>
             
            <l n="20.212">Invictum et robur dium stimulabat Achillem.</l>
             
            <l n="20.213">Hi postquam propius venerunt, talibus audax</l>
             
            <l n="20.214">Aeneam Aeacides compellat: Densa virorum</l>
             
            <l n="20.215">Agmina tot <sic>curnam</sic> cursu permensus, in armis</l>
             
            <l n="20.216">Stas, Anchisiade? mecum an committere pugnam</l>
             
            <l n="20.217">Est animus, speras, me victo, regna potiri</l>
             
            <l n="20.218">Quod Troum aequalis Priamo? sed lumine vitae</l>
             
            <l n="20.219">Si me forte orbes, non te tamen ille supremum</l>
             
            <l n="20.220">Evehet ad rerum culmen, gnatisque relinquet <note type="numvers">220</note>
            </l>
             
            <l n="20.221">Posthabitis demens alieno regia sceptra.</l>
             
            <l n="20.222">Anne tibi pretium Troes dixere feracis</l>
             
            <l n="20.223">Partem agri, arbusto felicem et vitibus almis,</l>
             
            <l n="20.224">Quam teneas victor, me caeso? quod tibi factu</l>
             
            <l n="20.225">Haud facile esse reor, mea quem conterruit hasta</l>
             
            <l n="20.226">Pulsum alias. jamne oblitus qua luce fugavi</l>
             
            <l n="20.227">Solum, armento actum longe, cursuque sequebar</l>
             
            <l n="20.228">Idaeis volucri de montibus? ante volabas</l>
             
            <l n="20.229">Tu celer haud unquam respectans. inde subisti</l>
             
            <l n="20.230">Moenia profugiens Lyrnessi: protinus ipse <note type="numvers">230</note>
            </l>
             
            <l n="20.231">Quam Jove cum magno cepi magnaque Minerva;</l>
             
            <l n="20.232">Victor et abduxi vastata ex urbe puellas,</l>
             
            <l n="20.233">Servitio addicens. aequus te Jupiter et di</l>
             
            <l n="20.234">Tunc alii ereptum servarunt: nec tamen idem</l>
             
            <l n="20.235">Nunc etiam, credo, servabunt, captus inani</l>
             
            <l n="20.236">Ut spe rere animo. quare cede ocyus ultro,</l>
             
            <l n="20.237">Atque pedem refer hinc in turbam, nec mihi demens</l>
             
            <l n="20.238">Adversus consiste, malum sed prospice, et ante</l>
             
            <l n="20.239">Vita. rem stultus, cum facta est denique, sentit.</l>
             
            <l n="20.240">Haec ait: Aeneas contra cui talia reddit: <note type="numvers">240</note>
            </l>
             
            <l n="20.241">Pelide, verbis terreri posse, puellum </l>
             
            <l n="20.242">Ceu mollem, ne me nunc spera. opprobria novi </l>
             
            <l n="20.243">Ipse etiam, atque jocos mordax jactare procaces, </l>
             
            <l n="20.244">Alter enim alterius scimus genus atque parentes, </l>
             
            <l n="20.245">Auditos tantum fando; nam cernere neutri </l>
             
            <l n="20.246">Contigit. esse ortum fortis de sanguine Pelei </l>
             
            <l n="20.247">Te perhibent Thetide e pulchra, Nereïde nympha: </l>
             
            <l n="20.248">At me magnanimo Anchisae peperit Venus alma. </l>
             
            <l n="20.249">Horum hodie alterutri gnatum sibi morte peremptum </l>
             
            <l n="20.250">Plorabunt. nec enim verbis puerilibus inter <note type="numvers">250</note>
            </l>
             
            <l n="20.251">Nos dirimi hanc credo sic pugnam posse. doceri</l>
             
            <l n="20.252">Ulterius quod si vis haec, et discere nostrum</l>
             
            <l n="20.253">Rite genus, multis notum mortalibus; audi</l>
             
            <l n="20.254">Dardanus est auctor generis, Jove natus ab alto.</l>
             
            <l n="20.255">Dardaniam hic princeps fundavit: condita nondum</l>
             
            <l n="20.256">Sacra erat in campo namque Ilios: ima colebant</l>
             
            <l n="20.257">Sed loca silvosae riguis in saltubus Idae.</l>
             
            <l n="20.258">Dardano Erichthonius dehinc rex est editus, omnes</l>
             
            <l n="20.259">Ille viros inter longe ditissimus, uni</l>
             
            <l n="20.260">Cui tria per campos pascebant milia equarum, <note type="numvers">260</note>
            </l>
             
            <l n="20.261">Pullis gaudentum teneris; per prata vagantes</l>
             
            <l n="20.262">Florea quas formam Boreas miratus amavit.</l>
             
            <l n="20.263">Nec mora, equo similis nigra cervice comanti,</l>
             
            <l n="20.264">Armentum ingressus, bissenas corpore pulchro</l>
             
            <l n="20.265">Progenuit generosus equas. hae, cum sola terrae</l>
             
            <l n="20.266">Se per culta leves cursu pernice ferebant,</l>
             
            <l n="20.267">Triticeam haud celeri frangebant sub pede messem;</l>
             
            <l n="20.268">Et, cum terga super ludebant caerula ponti,</l>
             
            <l n="20.269">Spumigero haud subter fluctu cedente, volabat.</l>
             
            <l n="20.270">Cretus Erichthonio Tros est, Trojanaque gessit <note type="numvers">270</note>
            </l>
             
            <l n="20.271">Regna. triplex Troi praeclara est edita proles,</l>
             
            <l n="20.272">Ilusque, Assaracusque, et dis forma Ganymedes</l>
             
            <l n="20.273">Haud impar, hominum quo non formosior alter</l>
             
            <l n="20.274">Editus est unquam vitales lucis in auras.</l>
             
            <l n="20.275">Hunc divi rapuere, Jovi formosus ut almum</l>
             
            <l n="20.276">Misceret nectar, cumque immortalibus aevum</l>
             
            <l n="20.277">Dis ageret longum, summi novus incola caeli.</l>
             
            <l n="20.278">Ilus at eximium genuit dehinc Laomedonta;</l>
             
            <l n="20.279">Tithonum dehinc Laomedon, Priamumque creavit,</l>
             
            <l n="20.280">Lampumque, Clytiumque, et clarum Hicetaona bello. <note type="numvers">280</note>
            </l>
             
            <l n="20.281">Ortus at Assaraco Capys est; cui filius inde</l>
             
            <l n="20.282">Obtigit Anchises. Anchisa glorior esse</l>
             
            <l n="20.283">Natus ego: Priamo est natus patre nobilis Hector.</l>
             
            <l n="20.284">Haec mihi gens, horum dico me sanguine cretum.</l>
             
            <l n="20.285">Virtutem at minuit, cum vult, mortalibus aegris,</l>
             
            <l n="20.286">Aut auget, rerum late cui summa potestas,</l>
             
            <l n="20.287">Jupiter. incassum stantes parcamus inani</l>
             
            <l n="20.288">Eloquio at, veluti pueri, garrire virorum</l>
             
            <l n="20.289">Bellantum ante oculos, medio in certamine belli.</l>
             
            <l n="20.290">Quamvis multa licet nam fari opprobria, quorum <note type="numvers">290</note>
            </l>
             
            <l n="20.291">Pondus nec centum remis impulsa carina</l>
             
            <l n="20.292">Ferre queat. lapsu celeri nam lingua virorum</l>
             
            <l n="20.293">Volvitur, omnigenisque scatet sermonibus: ampla est</l>
             
            <l n="20.294">Verborum seges, hinc atque hinc quam carpere possis.</l>
             
            <l n="20.295">Quale etenim dices, tale auditurus et ipse es.</l>
             
            <l n="20.296">Sed quid opus verbis rixari vana loquentes?</l>
             
            <l n="20.297">Irrita ceu geminae jactant convicia moechae</l>
             
            <l n="20.298">Saepe viam egressae in mediam, incensaeque dolore</l>
             
            <l n="20.299">Vera sibi objectant, et falsa, ut jusserit ira.</l>
             
            <l n="20.300">Non tu me cassis ardentem avertere dictis <note type="numvers">300</note>
            </l>
             
            <l n="20.301">Hinc poteris, contra ni pugnes. ergo age et alter</l>
             
            <l n="20.302">Aerata alterius gustemus cuspide corpus.</l>
             
            <l n="20.303">Sic ait; et clypeum rigida ferit eminus hasta </l>
             
            <l n="20.304">Immanem, horrendum; saeva umbo cuspide subter </l>
             
            <l n="20.305">Ingemuit; laeva quem longe a corpore Achilles </l>
             
            <l n="20.306">Territus amovit. telum nam credidit ingens </l>
             
            <l n="20.307">Magnanimi Aeneae penitus pervadere scuti </l>
             
            <l n="20.308">Posse moras; demens, oblitus dona deorum </l>
             
            <l n="20.309">Inclyta nequaquam vinci mortalibus armis. </l>
             
            <l n="20.310">Nec tum, praevalido stridens contorta lacerto <note type="numvers">310</note>
            </l>
             
            <l n="20.311">Aeneae, fregit Vulcania munera cuspis. </l>
             
            <l n="20.312">Haesit enim detenta auro, postquam duo septa </l>
             
            <l n="20.313">Ruperat, haud ultra sed vim perferre, nec, infra </l>
             
            <l n="20.314">Quae tria restabant, potuit transmittere terga.</l>
             
            <pb n="v-269"/>
            <l n="20.315">Quippe etenim vario Vulcanus quina metallo</l>
             
            <l n="20.316">Duxit terga, duo solido aere duoque nitente</l>
             
            <l n="20.317">Stanno, auro medium fulgente. hoc denique nacta,</l>
             
            <l n="20.318">Aerea nequaquam processit longius hasta.</l>
             
            <l n="20.319">Posterior dehinc Pelides telum jacit ingens</l>
             
            <l n="20.320">Arduus; et clypeum ferit amplum, tenue ubi limbum <note type="numvers">320</note>
            </l>
             
            <l n="20.321">Aes erat ad summum, taurique argentia terga</l>
             
            <l n="20.322">Crassa minus; subiit penitus qua fraxinus ictu</l>
             
            <l n="20.323">Pelias horrendo. sonuerunt aerea subter</l>
             
            <l n="20.324">Texta. timens flexitque artus, scutumque removit</l>
             
            <l n="20.325">Ab sese Aeneas: at stridens turbine magno</l>
             
            <l n="20.326">Hasta, viri post terga, solo est defixa, tremensque</l>
             
            <l n="20.327">Stabat ibi, postquam geminum disruperat orbem</l>
             
            <l n="20.328">Ingentis clypei. visu conterritus heros</l>
             
            <l n="20.329">Restitit; attonito similis, turbataque verso</l>
             
            <l n="20.330">Ora haesit vultu pallens, quod tam prope vidit <note type="numvers">330</note>
            </l>
             
            <l n="20.331">Fatiferam nutare hastam. tunc saevus acutum</l>
             
            <l n="20.332">Vaginaque ensem eripuit, torvumque repente</l>
             
            <l n="20.333">Clamans in trepidum Pelides irruit hostem</l>
             
            <l n="20.334">Concitus. Aeneas saxum tellure molare</l>
             
            <l n="20.335">Sustulit arreptum vasto ingens pondere, junctis</l>
             
            <l n="20.336">Viribus haud quirent duo quod sustollere, quos nunc</l>
             
            <l n="20.337">Terra viros gignit: solus, nulloque labore,</l>
             
            <l n="20.338">Ipse manu versans valida torquebat in hostem.</l>
             
            <l n="20.339">Jamque adeo contra venienti, ac dira frementi</l>
             
            <l n="20.340">Aeneas clypeum Aeacidae, galeamve, coruscum <note type="numvers">340</note>
            </l>
             
            <l n="20.341">Tutamen capitis, saxo percelleret; ense</l>
             
            <l n="20.342">Cominus et vita Aenean orbaret Achilles;</l>
             
            <l n="20.343">At vasti sensit maris arbiter, atque deorum</l>
             
            <l n="20.344">In medio, tales fudit de pectore voces:</l>
             
            <l n="20.345">Pro superi! Aeneae miseret me fortis, Achilli</l>
             
            <l n="20.346">Qui domitus jam jam nigrum descendet ad Orcum.</l>
             
            <l n="20.347">Demens, quod Phoebo suadenti paruit; olli</l>
             
            <l n="20.348">Qui tamen extremam haud poterit depellere cladem.</l>
             
            <l n="20.349">Cur insons alios propter dolet, ampla benigna</l>
             
            <l n="20.350">Usque manu praebet cunctis qui munera divis? <note type="numvers">350</note>
            </l>
             
            <l n="20.351">Quin agite, atque virum servemus limine in ipso</l>
             
            <l n="20.352">Versantem leti, ne fors et Jupiter irae</l>
             
            <l n="20.353">Haud parcat, morte Aeneam si mactet Achilles.</l>
             
            <l n="20.354">Quippe viro belli fatum est evadere casus,</l>
             
            <l n="20.355">Ne genus exstinctum pereat, cui Dardanus auctor,</l>
             
            <l n="20.356">Ille Jovi ante omnes carus, quos tempore in omni</l>
             
            <l n="20.357">Ex sese heroas mortali et matre creavit.</l>
             
            <l n="20.358">Nam regale genus Priami Saturnius odit:</l>
             
            <l n="20.359">Rex erit Aeneas Teucris, dehinc ordine longo</l>
             
            <l n="20.360">Et nati, et natos proles quae tarda sequetur . <note type="numvers">360</note>
            </l>
             
            <l n="20.361">Talia Neptunus: cui Juno talia reddit: </l>
             
            <l n="20.362">Tu, Neptune, tuo versa istud pectore, cladi</l>
             
            <l n="20.363">Aeneam eripias, leto an patiare domari</l>
             
            <l n="20.364">Aeacidae manibus quamvis fortemque piumque.</l>
             
            <l n="20.365">Nanque ego, mecum una et Pallas Tritonia multis</l>
             
            <l n="20.366">Caelicolum in coetu verbis juravimus ambo:</l>
             
            <l n="20.367">Haud unquam cladem Teucris arcere, nec omnis</l>
             
            <l n="20.368">Ilios extremo si corruat igne, cremetque</l>
             
            <l n="20.369">Captam urbem nulli parcens Argiva juventus. </l>
             
            <l n="20.370">Haec ubi caerulei rector maris audiit, inter <note type="numvers">370</note>
            </l>
             
            <l n="20.371">Tela ruens turbamque virum, se protinus illuc</l>
             
            <l n="20.372">Intulit, Aeneas ubi Tros et dius Achilles</l>
             
            <l n="20.373">Contulerant pugnam; nubem et caligine densa</l>
             
            <l n="20.374">Pelidae ante oculos fudit. tum vi deus hastam</l>
             
            <l n="20.375">E clypeo Aeneae raptamque extraxit, et ipsos</l>
             
            <l n="20.376">Aeacidae ante pedes posuit. dehinc impulit alte</l>
             
            <l n="20.377">Sublatum a terra Aenean: quo concitus heros</l>
             
            <l n="20.378">Impulsu, longe medios currusque virosque </l>
             
            <pb n="v-326"/>
            <l n="20.379">Transiliens, aciem confestim praepete lapsu</l>
             
            <l n="20.380">Venit ad extremam, qua sese in praelia parte <note type="numvers">380</note>
            </l>
             
            <l n="20.381">Armabant semoti omni Caucones ab hoste.</l>
             
            <l n="20.382">Heic deus Aeneae propior stetit, atque ita fatur:</l>
             
            <l n="20.383">Nam quis te divum Pelidae jussit Achilli</l>
             
            <l n="20.384">Certare incautum, Aenea? te fortior ille est,</l>
             
            <l n="20.385">Carior et superis. cui tu decede, nec arma</l>
             
            <l n="20.386">Obvia fer, quoties occurret; morte peremptus</l>
             
            <l n="20.387">Nigrum abeas Parca ne frustra obstante sub Orcum.</l>
             
            <l n="20.388">Verum ubi jam lectum et sua fata subibit Achilles,</l>
             
            <l n="20.389">Fide animo, et primus densas invade phalanges:</l>
             
            <l n="20.390">Morti alius nam te nemo demittet Achivum. <note type="numvers">390</note>
            </l>
             
            <l n="20.391">Sic monitum liquit media inter verba, repente</l>
             
            <l n="20.392">Ex oculis densam et nubem discussit Achilli</l>
             
            <l n="20.393">Adveniens. lucem ille hausit, manifestaque cernens</l>
             
            <l n="20.394">Omnia se circum, ingemuit; dehinc talia, visu</l>
             
            <l n="20.395">Attonitus, tacito secum sub pectore fatur:</l>
             
            <l n="20.396">Pro superi! nam quae video miranda retectis</l>
             
            <l n="20.397">Monstra oculis? en hasta solo jacet; ille nec usquam</l>
             
            <l n="20.398">Apparet, cupiet tristes quem mittere ad umbras</l>
             
            <l n="20.399">Appetii. Aeneas etiam caelestibus ergo</l>
             
            <l n="20.400">Carus erat divis, ego quem jactare putabam <note type="numvers">400</note>
            </l>
             
            <l n="20.401">Falsa levem. valeat: me certe in praelia posthac</l>
             
            <l n="20.402">Haud unquam poscet, qui nunc instantia fugit</l>
             
            <l n="20.403">Fata libens. age jam Danaos hortabor, et ultro</l>
             
            <l n="20.404">Experiar Teucrorum alios congressus in armis.</l>
             
            <l n="20.405">Sic ait, inque aciem rediit, socioque citato</l>
             
            <l n="20.406">Hac illac volitans gressu exhortatur in hostem:</l>
             
            <l n="20.407">Ne longe a Teucris fortes absistite Achivi.</l>
             
            <l n="20.408">Cominus ite virum contra vir; quisque capessas</l>
             
            <l n="20.409">Pugnam alacer. durum est, quantovis robore praestem,</l>
             
            <l n="20.410">Tot sectari hostes uni, et decernere ferro <note type="numvers">410</note>
            </l>
             
            <l n="20.411">Contra omnes, non ipse queat Mars, ipsave Pallas</l>
             
            <l n="20.412">Armipotens aciem contra se immittere tantam,</l>
             
            <l n="20.413">Vesanumque operis tanti durare laborem.</l>
             
            <l n="20.414">Quidquid ego at manibus pedibusque ac robore possum,</l>
             
            <l n="20.415">Totum equidem expromam nil parcens. impiger hostes</l>
             
            <l n="20.416">En feror in medios: Troum nec laetus abibit</l>
             
            <l n="20.417">Ille, reor, quicumque meam prope venerit hastam.</l>
             
            <l n="20.418">Talibus hortatur Danaos . contra inclytus Hector </l>
             
            <l n="20.419">Trojugenas acuit dictis; atque obvius ire </l>
             
            <l n="20.420">Velle ait Aeacidae: Troes, ne dira minantem, <note type="numvers">420</note>
            </l>
             
            <l n="20.421">Ne quis Peliden timeat. contendere verbis </l>
             
            <l n="20.422">Dis ego non ipsis metuam: pugnare sed hasta </l>
             
            <l n="20.423">Durum opus est; longe nobis nam robore praestant. </l>
             
            <l n="20.424">Omnia non effecta dabit, quae jactat, Achilles. </l>
             
            <l n="20.425">Efficiet partem, pars irrita cedet in auras. </l>
             
            <l n="20.426">Ipse viro adversis occurram interritus armis, </l>
             
            <l n="20.427">Sit manibus licet ille ipso non segnior igni; </l>
             
            <l n="20.428">Segnior haud igni manibus: vi durior aere.</l>
             
            <l n="20.429">Sic ait ille urgens Teucros: denso agmine longas </l>
             
            <l n="20.430">Protendere hastas. vasto hi clamore ruebant: <note type="numvers">430</note>
            </l>
             
            <l n="20.431">Hectora sed Phoebus propter stetit; atque ita fatur.</l>
             
            <l n="20.432">Hector, magnanimo ante aciem ne solus Achilli </l>
             
            <l n="20.433">Congredere: at turbae immixtus bellique tumultu </l>
             
            <l n="20.434">Excipe; ne te hasta feriat, vel cominus ense.</l>
             
            <l n="20.435">Haec Phoebus: Troum se turbae immiscuit Hector, </l>
             
            <l n="20.436">Ille dei attonitus monituque et voce loquentis.</l>
             
            <l n="20.437">At Teucros ruit in medios vi fretus Achilles, </l>
             
            <l n="20.438">Horrendum clamans; et cominus Iphitiona </l>
             
            <l n="20.439">Sternit Otryntiden, densas in bella catervas </l>
             
            <l n="20.440">Ducentem; forti quem nympha creavit Otrynteo <note type="numvers">440</note>
            </l>
             
            <l n="20.441">Nais, Hydae genitum populo in praedivite, celsi </l>
             
            <l n="20.442">Aeriis Tmoli sub rupibus. arma ferenti</l>
             
            <pb n="v-385"/>
            <l n="20.443">Huic hastam caput in medium defixit Achilles,</l>
             
            <l n="20.444">Inque duas totum crudeli vulnere partes</l>
             
            <l n="20.445">Diffidit. ille ingens ingenti pondere nigram</l>
             
            <l n="20.446">Planxit humum. super haec Pelides verba profatur.</l>
             
            <l n="20.447">Otryntida jaces; dudum qui magnus Achivis</l>
             
            <l n="20.448">Terror eras. heic mors misero tibi contigit, orto</l>
             
            <l n="20.449">Gygaei prope stagna lacus, ubi pinguia dives</l>
             
            <l n="20.450">Rura tibi genitor piscosum liquit ad Hyllum, <note type="numvers">450</note>
            </l>
             
            <l n="20.451">Hermum et vorticibus rapidis per culta fluentem.</l>
             
            <l n="20.452">Talia Pelides: olli nox lumina texit,</l>
             
            <l n="20.453">Atque acie in prima frigentia membra jacentis</l>
             
            <l n="20.454">Protrivere rotae Danaum. Peleius heros</l>
             
            <l n="20.455">Pugnacem ante alios Trojanos Antenore cretum</l>
             
            <l n="20.456">Demoleonta gravi percussit cuspide ad ipsum</l>
             
            <l n="20.457">Tempus per galeam; nec ferrum cassis ahena</l>
             
            <l n="20.458">Mergi avidum tenuit: fractum os, vastoque cerebrum est</l>
             
            <l n="20.459">Vulnere foedatum penitus. Quem dius Achilles</l>
             
            <l n="20.460">Ardentem ut domuit leto; Hippodamanta, relictis <note type="numvers">460</note>
            </l>
             
            <l n="20.461">Dum bijugis fugit ante, hasta perfodit adacta</l>
             
            <l n="20.462">In tergum: ille animam exhalans immugiit, altum</l>
             
            <l n="20.463">Taurus ut immugit, quem regi Helicona tuenti</l>
             
            <l n="20.464">Flava manus juvenum vi tractum sistit ad aram;</l>
             
            <l n="20.465">Gaudet fluctipotens Neptunus. post, ubi liquit</l>
             
            <l n="20.466">Huic animus nervos atque ossa immane gementi,</l>
             
            <l n="20.467">Priamiden saeva Polydorum turbidus hasta</l>
             
            <l n="20.468">Insequitur, similem dis pulchro corpore. Grajis</l>
             
            <l n="20.469">Haud pater hunc muros extra pugnare sinebat.</l>
             
            <l n="20.470">Quippe erat et minimus natorum, et carior olli <note type="numvers">470</note>
            </l>
             
            <l n="20.471">Ante omnes: cursu et nullum non vincere suerat.</l>
             
            <l n="20.472">Tunc etiam ille, pedes vesana mente volucres</l>
             
            <l n="20.473">Ostentans, primos studio cursabat inani</l>
             
            <l n="20.474">Per Troum cuneos dulcem dum perdidit amens</l>
             
            <l n="20.475">Tandem animam. propter fugienti dius Achilles</l>
             
            <l n="20.476">Nam telum dorso in medio defixit acutum,</l>
             
            <l n="20.477">Apta ubi fulgentem nectebat fibula balteum</l>
             
            <l n="20.478">Aurea, et obstabat duplex ad vulnera thorax.</l>
             
            <l n="20.479">Hasta gravis ventrem trajecta cuspide ad imum</l>
             
            <l n="20.480">Exiit: altum ululans duplicato poplite pronus <note type="numvers">480</note>
            </l>
             
            <l n="20.481">Ille cadit; tenebris nigrescunt omnia, flexo</l>
             
            <l n="20.482">Corpore, lapsa manu retinenti viscera utraque.</l>
             
            <l n="20.483">Hector ubi fratrem crudeli vulnere vidit </l>
             
            <l n="20.484">Confossum, terrae acclinem, sua viscera habentem </l>
             
            <l n="20.485">In manibus; luctuque animum confusus, et ipsos </l>
             
            <l n="20.486">Moesta nube oculos caligans, non tulit ultra </l>
             
            <l n="20.487">Circumagi, saevumque hostem vitare, sed igni </l>
             
            <l n="20.488">Assimilis magnum contra volat acer Achillem, </l>
             
            <l n="20.489">Dextra fulgentem quatiens interritus hastam. </l>
             
            <l n="20.490">Quem simul ac vidit venientem et dira frementem, <note type="numvers">490</note>
            </l>
             
            <l n="20.491">Exsilit Aeacides, ac laetus talia fatur:</l>
             
            <l n="20.492">En prope adest, animum qui vir saevo mihi luctu </l>
             
            <l n="20.493">Fodit: et eximium stravit mihi morte sodalem. </l>
             
            <l n="20.494">Cominus en conferre manum licet; agmina frustra </l>
             
            <l n="20.495">Nec cursare inter, vitareque mutua pugnam.</l>
             
            <l n="20.496">Sic ait; ac torvus compellat voce superba </l>
             
            <l n="20.497">Priamiden: Ades huc, propiusque accede supremi </l>
             
            <l n="20.498">Ocyus exitii ad metas. Haud territus Hector </l>
             
            <l n="20.499">Retulit huic contra: Ne me, Pelida, minaci </l>
             
            <l n="20.500">Posse puta, ut puerum, terreri voce. peritus <note type="numvers">500</note>
            </l>
             
            <l n="20.501">Aeque ego probrosis cuivis contendere dictis. </l>
             
            <l n="20.502">Robore (novi equidem) tu praestas, viribus impar </l>
             
            <l n="20.503">Sum tibi ego: divum sed res haec scilicet omnis </l>
             
            <l n="20.504">In manibus; spolier, spoliem te an lumine vitae </l>
             
            <l n="20.505">Quamvis deterior percussum cuspide. acutum </l>
             
            <l n="20.506">Et mihi nam ferrum summa est, ni fallor, in hasta.</l>
             
            <pb n="v-437"/>
            <l n="20.507">Sic ait; atque hastam vibrans intorsit: at illam</l>
             
            <l n="20.508">Ipsa levi afflatu Pelidae a corpore Pallas</l>
             
            <l n="20.509">Repulit. acta procul secat auras, et redit, ipsos</l>
             
            <l n="20.510">Hectoris ante pedes et concidit. acer Achilles <note type="numvers">510</note>
            </l>
             
            <l n="20.511">Advolat horrendum clamans, trepidumque corusco</l>
             
            <l n="20.512">Sternere avet telo: deprensum at Phoebus Apollo</l>
             
            <l n="20.513">Eripuitque manu facili deus, ambiit atra</l>
             
            <l n="20.514">Et nube. insiluit contra ter dius Achilles,</l>
             
            <l n="20.515">Ter densam pepulit nebulam. verum, irritus ut se</l>
             
            <l n="20.516">Immisit quarto furiata mente deo par;</l>
             
            <l n="20.517">Increpuitque virum, rupitque has pectore voces;</l>
             
            <l n="20.518">Et nunc fugisti mortem, canis improbe. venit</l>
             
            <l n="20.519">Te prope namque malum: sedenim servavit Apollo</l>
             
            <l n="20.520">Raptum iterum; cui vota, reor, facis ante, sonantum <note type="numvers">520</note>
            </l>
             
            <l n="20.521">Quam subeas strepitum telorum, atque horrida Martis</l>
             
            <l n="20.522">Praelia. verum alias pugna congressus ad Orcum</l>
             
            <l n="20.523">Mittam ego te; adjutor si quis deus et mihi pugnas</l>
             
            <l n="20.524">Inter adest. alios nunc Teucros, obvius ut se</l>
             
            <l n="20.525">Quisque dabit, saevae pergam demittere morti.</l>
             
            <l n="20.526">Haec ubi sic fatus, Dryopem rigida ferit hasta</l>
             
            <l n="20.527">Cervicem in mediam: collapsus decidit olli</l>
             
            <l n="20.528">Ante pedes. atro sinit hunc in pulvere volvi:</l>
             
            <l n="20.529">Ipse Philetoriden Demuchum, corpore magnum,</l>
             
            <l n="20.530">Acrem animis, hasta, succiso poplite, primum <note type="numvers">530</note>
            </l>
             
            <l n="20.531">Detinuit, stricto invadens dehinc protinus ense</l>
             
            <l n="20.532">Dulcem animam exemit. duo tam praeclara Biantis</l>
             
            <l n="20.533">Germina dejecit curru, te Dardane, et una</l>
             
            <l n="20.534">Tecum Laogonum fratrem; telo eminus illum</l>
             
            <l n="20.535">Transadigens, gladio te cominus. ocyus inde</l>
             
            <l n="20.536">Saevus Alastoriden leto dat Troa. furenti</l>
             
            <l n="20.537">Obvius hic venit, genibus si forte prehensis</l>
             
            <l n="20.538">Parceret oranti, vivum et dimitteret, aevi</l>
             
            <l n="20.539">Et miserans florem, haud leto mactaret acerbo.</l>
             
            <l n="20.540">Demens! nec norat non posse inflectier ulla <note type="numvers">540</note>
            </l>
             
            <l n="20.541">Arte virum, ingenio haud mitem placidumque, sed acri</l>
             
            <l n="20.542">Corde trucem ante omnes. dextra hic jam genua tenebat</l>
             
            <l n="20.543">Suppliciter, precibus cupiens mollire furentem.</l>
             
            <l n="20.544">Ad jecur ille adigens gladium demersit acutum;</l>
             
            <l n="20.545">Quod misero ejectum cecidit, nigroque cruoris</l>
             
            <l n="20.546">Amne sinum implevit: densae involvere tenebrae</l>
             
            <l n="20.547">Exanimum. rigida aggreditur dehinc Mulion hasta:</l>
             
            <l n="20.548">Aerea cui geminas cuspis trajecta per aures</l>
             
            <l n="20.549">Ivit. Agenoridae gladio dehinc torvus Echecli</l>
             
            <l n="20.550">Ingenti medium secuit caput: omne cruore <note type="numvers">550</note>
            </l>
             
            <l n="20.551">Purpureo ferrum intepuit: mors ingruit olli</l>
             
            <l n="20.552">Nigra oculis, duroque immanis numine Parca.</l>
             
            <l n="20.553">Inde, ubi se cubiti nervi junxere, corusca</l>
             
            <l n="20.554">Deucaliona ferit per dextram cuspide; mansit</l>
             
            <l n="20.555">Saucius ille hostem, capitique instantia fata</l>
             
            <l n="20.556">Praevidit, stricto cervicem perculit ense</l>
             
            <l n="20.557">Pelides, pulchraque caput cum casside terrae</l>
             
            <l n="20.558">Dejecit: mediis magna vi excussa medulla</l>
             
            <l n="20.559">Ossibus exsiluit; jacuit porrectus at ille</l>
             
            <l n="20.560">Membra solo collapsa. furens, hoc deinde relicto <note type="numvers">560</note>
            </l>
             
            <l n="20.561">Eximium, Pirei claro de sanguine cretum,</l>
             
            <l n="20.562">Rhigmum adit, e Thracum nuper qui pinguibus oris.</l>
             

            <l n="20.563">Venerat. hunc jaculo medium percussit: in imum</l>
             
            <l n="20.564">Ventrem abiit penitus mucro; curru excidit ille.</l>
             
            <l n="20.565">At famulo Aeacides vibrantis cuspide teli</l>
             
            <l n="20.566">Fixit Areithoo dorsum, dum territus acres</l>
             
            <l n="20.567">Retro vertit equos. moribundo hic corpore nigram</l>
             
            <l n="20.568">Planxit humum: bijuges turbati, effusaque lora.</l>
             
            <l n="20.569">Ignis ut arentem per saltum in valle reducta</l>
             
            <l n="20.570">Cum furit, ac validi miscent incendia venti; <note type="numvers">570</note>
            </l>
             

            <l n="20.571">Flamma nemus late sese diffundit in omne:</l>
             
            <l n="20.572">Sic campum superis par vi ruit ille per omnem</l>
             
            <l n="20.573">Triste manu telum quatiens, turbataque sternit</l>
             
            <l n="20.574">Agmina: terra madet largo perfusa cruore.</l>
             
            <l n="20.575">Ac veluti validos cum lata fronte juvencos</l>
             
            <l n="20.576">Vir junxit, densis qua sternitur aequa maniplis</l>
             
            <l n="20.577">Area, trituros alba hordea; pressa teruntur</l>
             
            <l n="20.578">Illa boum pedibus facile: sic fortis Achillei</l>
             
            <l n="20.579">Alipedum subter pedibus calcantur equorum</l>
             
            <l n="20.580">Ingentes passim clypeique, et frigida leto <note type="numvers">580</note>
            </l>
             
            <l n="20.581">Corpora, ferratique axes, orbesque rotarum</l>
             
            <l n="20.582">Sanguine foedantur: canthi, et rapida ungula rores</l>
             
            <l n="20.583">Sanguineos spargunt commixto pulvere. saevus</l>
             
            <l n="20.584">Laudis inexpleto Pelides ardet amore,</l>
             
            <l n="20.585">Ille madens sudore manus et caede tremendas.</l>
             
         </div>
         <div type="poesis-liber" met="hexameter" n="21">
            <head>HOMERI ILIADOS LIBER VICESIMUSPRIMUS.</head>
            <l n="21.1">Verum ubi perventum, rapidus qua flumine pulchro </l>
             
            <l n="21.2">Volvit aquas Xanthus, magni de semine cretus </l>
             
            <l n="21.3">Ille Jovis; Teucros aciem dissolvit Achilles </l>
             
            <l n="21.4">In geminam. partem sub muros victor agebat, </l>
             
            <l n="21.5">Hesterno fugere die qua dira furentem </l>
             
            <l n="21.6">Hectora Grajugenae palantes: (versa ruebat </l>
             
            <l n="21.7">Hac fugiens Phrygiae pars pubis: terga prementem  </l>
             
            <l n="21.8">Sed tenuit Juno densae caligine nubis </l>
             
            <l n="21.9">Peliden) cursu praeceps pars altera sese </l>
             
            <l n="21.10">In fluvium tulit, ingenti prolapsa ruina, <note type="numvers">10</note>
            </l>
             
            <l n="21.11">Vorticibus rapidis puras argenteus undas </l>
             
            <l n="21.12">Volvit ubi. horrendum subter sonuere fluenta, </l>
             
            <l n="21.13">Et virides circum ripae gemuere: natabant </l>
             
            <l n="21.14">Huc atque huc alto contorti gurgite: clamor </l>
             
            <l n="21.15">Caelo ibat varia plorantum voce virorum. </l>
             
            <l n="21.16">Ignis ut infesto volucres ardore locustae </l>
             
            <l n="21.17">In vada profugiunt fluviorum: gliscit, et auram </l>
             
            <l n="21.18">Per vacuam fundit subito se flamma; paventes </l>
             
            <l n="21.19">Hae raptim sese condunt frigentibus undis: </l>
             
            <l n="21.20">Aeacidae magni sic visu exterrita Xanthum <note type="numvers">20</note>
            </l>
             
            <l n="21.21">Turba virūm praeceps et turba implebat equorum. </l>
             
            <l n="21.22">Pelides hastam ripa in viridante myricis </l>
             
            <l n="21.23">Acclinem liquit; Marti par ipse cruento, </l>
             
            <l n="21.24">Ense manum solo praefulgens, fluminis alveum </l>
             
            <l n="21.25">Insilit in medium; saevaeque cupidine caedis </l>
             
            <l n="21.26">Ardet inexpleta. ferrum rotat acer in orbem, </l>
             
            <pb n="v-20"/>
            <l n="21.27">Et metit hac illac, quae fors dedit obvia cunque</l>
             
            <l n="21.28">Corpora. tum moestae voces gemitusque coorti</l>
             
            <l n="21.29">Indecores: late fuso rubet unda cruore.</l>
             
            <l n="21.30">Delphinum veluti fugitant per caerula pisces <note type="numvers">30</note>
            </l>
             
            <l n="21.31">Ingentem, ac trepida capti formidine portus</l>
             
            <l n="21.32">Litorei subeunt latebras, atque intima complent;</l>
             
            <l n="21.33">Ille avido ferus ore vorat, quos ceperit, omnes.</l>
             
            <l n="21.34">Sic Troes, pavido tremefacti corde, fluenti</l>
             
            <l n="21.35">Per rapidos turbant flexos, abruptaque subter</l>
             
            <l n="21.36">Riparum densi fugiunt. tum denique longa</l>
             
            <l n="21.37">Heros caede manum fessus, bissena fluentes</l>
             
            <l n="21.38">Inter aquas juvenum delegit corpora, fuso</l>
             
            <l n="21.39">Patrocli ad bustum solvant qui sanguine poenas.</l>
             
            <l n="21.40">Hos prae se pecudum ritu, formidine dira <note type="numvers">40</note>
            </l>
             
            <l n="21.41">Attonitos mentem, exegit; lorisque revinxit</l>
             
            <l n="21.42">Implicitos post terga manus, quae scilicet ipsi</l>
             
            <l n="21.43">Tortilibus circum tunicis innexa gerebant.</l>
             
            <l n="21.44">Tum sociis dedit ad curvas deducere puppes:</l>
             
            <l n="21.45">Ipse furens rursus pavidum se immittit in hostem.</l>
             
            <l n="21.46">Heic illi occurrit fugiens ex amne Lycaon,</l>
             
            <l n="21.47">Dardanidae proles Priami; quem duxerat olim</l>
             
            <l n="21.48">Vi captum patrio, veniens nocturnus, ab agro.</l>
             
            <l n="21.49">Hic ferro juvenis caprificum caedere acuto</l>
             
            <l n="21.50">Instabat, ramosque solo dejecerat, orbem <note type="numvers">50</note>
            </l>
             
            <l n="21.51">Ille parans curru; subito cum dius Achilles,</l>
             
            <l n="21.52">Triste malum misero, advenit, curvisque carinis</l>
             
            <l n="21.53">Vendidit avectum longinquae ad litora Lemni.</l>
             
            <l n="21.54">Gnatus ibi pretium persolvit Iasonis: hospes</l>
             
            <l n="21.55">Imbrius Eetion multa mercede redemit,</l>
             
            <l n="21.56">In claram, Priamo servans, et misit Arisbam;</l>
             
            <l n="21.57">Ad patrios fugiens clam se tulit unde penates.</l>
             
            <l n="21.58">Luces ille domo undenas, usuque suorum</l>
             
            <l n="21.59">Laetatus dulci est: bissena luce cruentis</l>
             
            <l n="21.60">Injecit manibus reducem deus ipse tremendi <note type="numvers">60</note>
            </l>
             
            <l n="21.61">Aeacidae; juvenem tristes, qui acturus ad umbras</l>
             
            <l n="21.62">Orci erat, ire licet, vitaque excedere nollet.</l>
             
            <l n="21.63">Hunc ubi conspexit faciemque agnovit Achilles,</l>
             
            <l n="21.64">Nudatumque armis vidit, galeaque carentem,</l>
             
            <l n="21.65">Et clypeo, atque hasta, (quae jam projecerat amens</l>
             
            <l n="21.66">Cuncta solo: largus fugienti e flumine vires</l>
             
            <l n="21.67">Sudor enim fractas lassarat, fessa domabat</l>
             
            <l n="21.68">Genua labor) secum haec animo indignante volutat:</l>
             
            <l n="21.69">Pro superi! quod monstrum oculis hoc conspicor ingens? </l>
             
            <l n="21.70">Ipsis jam Teucri e tenebris altaque resurgent  <note type="numvers">70</note>
            </l>
             
            <l n="21.71">Nocte Orci, stravit mea quos jam dextera leto: </l>
             
            <l n="21.72">Qualis et hic venit sospes, quem scilicet ipse</l>
             
            <l n="21.73">Nuper ego sacram in Lemnum avexique, reliqui </l>
             
            <l n="21.74">Et pretio addictum. non illum spumea cani </l>
             
            <l n="21.75">Unda maris tenuit, multos quae objecta coërcet. </l>
             
            <l n="21.76">Nunc age et ille meae vim libet, acumen et hastae, </l>
             
            <l n="21.77">Ut norim docearque an sit rediturus et illinc, </l>
             
            <l n="21.78">An semel exceptum gremio terra alma tenebit, </l>
             
            <l n="21.79">Quae fortes etiam retinet. Versabat Achilles </l>
             
            <l n="21.80">Haec secum: ille animi attonitus prope venit utraque, <note type="numvers">80</note>
            </l>
             
            <l n="21.81">Genua manu cupiens amplecti. qualibet atram </l>
             
            <l n="21.82">Nam fugere optabat mortem et crudelia fata. </l>
             
            <l n="21.83">Dextra Pelides aeratam sustulit hastam; </l>
             
            <l n="21.84">Ille assurgenti subiit plagamque ferenti, </l>
             
            <l n="21.85">Et genua apprendit pronus: praelonga superne </l>
             
            <l n="21.86">Hasta solo defixa ingens post terga tremebat, </l>
             
            <l n="21.87">Caede viri expleri cupiens. exterritus, amens </l>
             
            <l n="21.88">Ille manum hanc genibus supplex admovit, acutum </l>
             
            <l n="21.89">Hac telum arripuit retinens; dehinc talia fatur: </l>
             
            <l n="21.90">Ecce tuis genibus supplex advolvor, Achille, <note type="numvers">90</note>
            </l>
             
            <pb n="v-47"/>
            <l n="21.91">Parce meam veritus fortunam, duraque tangat</l>
             
            <l n="21.92">Sors animum. bello captus tibi, te penes, o rex,</l>
             
            <l n="21.93">Assedi mensae primum Cerealia gustans</l>
             
            <l n="21.94">Dona, die, quo me patrio nocturnus in agro</l>
             
            <l n="21.95">Cepisti, ac sacrae duxisti ad litora Lemni.</l>
             
            <l n="21.96">Venditus inde boves illic merui tibi centum.</l>
             
            <l n="21.97">Ter totidem bobus redimar nunc. plurima passus</l>
             
            <l n="21.98">Huc redii. duodena dies haec ducitur, ex quo</l>
             
            <l n="21.99">Ilion adveni; miserum quem fata secundo</l>
             
            <l n="21.100">In manibus posuere tuis. me Jupiter odit, <note type="numvers">110</note>
            </l>
             
            <l n="21.101">Credo equidem, rursus tibi me qui tradidit; aevo</l>
             
            <l n="21.102">Atque brevi natum vitales fudit in auras</l>
             
            <l n="21.103">Laothoe genitrix, Altae senis inclyta proles,</l>
             
            <l n="21.104">Altae qui Lelegas magna ditione gubernat,</l>
             
            <l n="21.105">Pedason altam habitans gelidum prope Satnioenta.</l>
             
            <l n="21.106">Hanc etenim Priamus thalami sibi foedere junxit.</l>
             
            <l n="21.107">Inde sumus patri geniti duo; quos tua jam jam</l>
             
            <l n="21.108">Ambos dextra neci dederit rex. caelitibus dis</l>
             
            <l n="21.109">Nam specie haud impar Polydorus concidit hasta,</l>
             
            <l n="21.110">Magne, tua peditum in primis: ego triste parari <note type="numvers">110</note>
            </l>
             
            <l n="21.111">Heic mihi nunc video fatum; nec numine laevo</l>
             
            <l n="21.112">Actum huc posse manus spes evadere vestras:</l>
             
            <l n="21.113">Hoc etiam, extremum quod dicam, nunc animo hauri:</l>
             
            <l n="21.114">Non idem gessit me venter et Hectora, saevus</l>
             
            <l n="21.115">Qui socium mitemque tibi fortemque peremit.</l>
             
            <l n="21.116">Talibus orabat verbis, fletusque ciebat</l>
             
            <l n="21.117">Priamides; cui vox immitis venit ad aures:</l>
             
            <l n="21.118">Demens, quod pretium narras? quae lucra redempto</l>
             
            <l n="21.119">Pro capite? ante meus fatum quam triste subiret</l>
             
            <l n="21.120">Patroclus Teucris interdum parcere paullum <note type="numvers">120</note>
            </l>
             
            <l n="21.121">Haud renui, et multos cepi, pretioque redemptos</l>
             
            <l n="21.122">Dimisi: at posthac mortem vitare cruentam</l>
             
            <l n="21.123">Non erit ut possit quisquam, mala numina ducent</l>
             
            <l n="21.124">In nostras quemcunque manus sub moenibus urbis</l>
             
            <l n="21.125">Iliacae; Troum quisquis fuat obvius omni</l>
             
            <l n="21.126">E numero, nedum Priami de sanguine cretus.</l>
             
            <l n="21.127">Tu quoque nunc adeo morere ocyus, o bone. frustra</l>
             
            <l n="21.128">Quid ploras? etiam Patroclus, qui tibi longe</l>
             
            <l n="21.129">Praestabat, domitus leto jacet. en ego qualis</l>
             
            <l n="21.130">Sim quantusque vides, formaque et mole, parente <note type="numvers">130</note>
            </l>
             
            <l n="21.131">Eximio atque dea prognatus matre: supremum</l>
             
            <l n="21.132">Attamen adveniet mihi fatum et Parca severa,</l>
             
            <l n="21.133">Mane, die aut medio, vel sero vespere, Troum</l>
             
            <l n="21.134">Eripiet mihi nempe aliquis cum lumina vitae, </l>
             
            <l n="21.135">Aeratave hasta figens volucrive sagitta.</l>
             
            <l n="21.136">Sic ait: ille autem, genibusque et corde soluto, </l>
             
            <l n="21.137">Amisitque hastam torpens formidine, passis </l>
             
            <l n="21.138">Et manibus sedit collapsus: cui ferit ense </l>
             
            <l n="21.139">Pelides humerum stricto cervice sub ipsa. </l>
             
            <l n="21.140">Ferrum intro subiit capulo tenus: ille virenti <note type="numvers">140</note>
            </l>
             
            <l n="21.141">Pronus humo jacuit porrecto corpore; largus </l>
             
            <l n="21.142">Purpureo terram perfudit flumine sanguis. </l>
             
            <l n="21.143">Tum pede correptum medias projecit in undas, </l>
             
            <l n="21.144">Gurgitibus volvi rapidis; ac talia fatur </l>
             
            <l n="21.145">Vociferans: Istic impastis praeda jaceto </l>
             
            <l n="21.146">Piscibus, affusi lambent qui vulnera. mater </l>
             
            <l n="21.147">Non tua te lecto impositum plorabit, at altum </l>
             
            <l n="21.148">In mare propellet fluctu volvente Scamander; </l>
             
            <l n="21.149">Atque aliquis ponto saliens summas petet undas </l>
             
            <l n="21.150">Cetus, ut immani voret ore Lycaona pinguem. <note type="numvers">150</note>
            </l>
             
            <l n="21.151">Pessum ite, Iliaca donec potiamur Achivi </l>
             
            <l n="21.152">Urbe, fugae dantes turpi vos terga, fugaces </l>
             
            <l n="21.153">Pone ego at usque sequens et caedens Marte secundo. </l>
             
            <l n="21.154">Nil vos pulchra fluens, argento, et purior amnis</l>
             
            <pb n="v-130"/>
            <l n="21.155">Juverit, heu miseri; caesis placare juvencis</l>
             
            <l n="21.156">Quem soliti, vivos rapidas cui mittere in undas</l>
             
            <l n="21.157">Cornipedes. illo nequidquam obstante cadetis</l>
             
            <l n="21.158">Dira morte omnes; caedem solvetis et omnes</l>
             
            <l n="21.159">Patrocli, ac Danaum clades, qui, me gravis ira</l>
             
            <l n="21.160">Dum tenet, ad curvas densi cecidere carinas. <note type="numvers">160</note>
            </l>
             
            <l n="21.161">Sic ait: at fluvius majores arsit in iras;</l>
             
            <l n="21.162">Versabatque animo dium qua sistere Achillem</l>
             
            <l n="21.163">Posset, et extremam Teucris avertere cladem.</l>
             
            <l n="21.164">Interea quatiens hastam Peleius heros</l>
             
            <l n="21.165">Ingentem, caedisque avidus, petit Asteropaeum,</l>
             
            <l n="21.166">Pelegonis clarum germen, pater Axius amne</l>
             
            <l n="21.167">Pulchra fluens lato quem scilicet, ac Periboea,</l>
             
            <l n="21.168">Regis Acessameni gnatarum maxima natu,</l>
             
            <l n="21.169">Edidit. hunc, telum quassans immane, petebat</l>
             
            <l n="21.170">Pelides: contra e fluvio sed fervidus heros <note type="numvers">170</note>
            </l>
             
            <l n="21.171">Constitit, ille gerens duo longo hastilia ferro.</l>
             
            <l n="21.172">Acribus huic animis mentem et praecordia Xanthus</l>
             
            <l n="21.173">Implerat, furiis incensus morte peremptos</l>
             
            <l n="21.174">Tot propter juvenes, medio quos victor in amne</l>
             
            <l n="21.175">Pelides ferro trepidos mactarat acuto,</l>
             
            <l n="21.176">Hi postquam propius venere adversa ferentes</l>
             
            <l n="21.177">Arma, prior mirans haec dius fatur Achilles:</l>
             
            <l n="21.178">Tu quis es? unde domo? qui me procedere contra</l>
             
            <l n="21.179">Haud veritus. gnati miserorum. qui mihi quoque</l>
             
            <l n="21.180">Occurrunt, Marte indomito per bella ruenti. <note type="numvers">180</note>
            </l>
             
            <l n="21.181">Inclyta Pelegonis proles cui talia reddit:</l>
             
            <l n="21.182">Nam cur, magne, meos ortus scitaris, Achille?</l>
             
            <l n="21.183">Paeoniae pinguis longe hinc ego natus in oris, </l>
             
            <l n="21.184">Belligeros duco praelongis Paeonas hastis</l>
             
            <l n="21.185">Horrentes. undena dies haec luxit Olympo,</l>
             
            <l n="21.186">Iliacas ex quo veni bellator ad arces.</l>
             
            <l n="21.187">Ampla fluens generis mihi princeps Axius amnis,</l>
             
            <l n="21.188">Axius, illimem nullus quo pulchrior undam</l>
             
            <l n="21.189">Volvit agens fluvius, quam late maxima tendit</l>
             
            <l n="21.190">Se tellus. clarum is nam Pelegona edidit; hoc sum <note type="numvers">190</note>
            </l>
             
            <l n="21.191">Natus ego, ut perhibent. sed jam tentare laborem</l>
             
            <l n="21.192">Martis, et infestis tempus concurrere telis. </l>
             
            <l n="21.193">Haec ait ore minax tumido: dextra extulit hastam</l>
             
            <l n="21.194">Librans Aeacides, decisam ex Pelio alto,</l>
             
            <l n="21.195">Fraxineam, ingentem: telum at contorsit, utraque</l>
             
            <l n="21.196">Ille manu dexter, geminum heros Asteropaeus.</l>
             
            <l n="21.197">Hoc clypei umbonem percussit: (nec tamen orbem</l>
             
            <l n="21.198">Pervasit solidum penitus, nanque obstitit aurum,</l>
             
            <l n="21.199">Dona dei) hoc dextrae cubitum perstrinxit, in auras</l>
             
            <l n="21.200">Unde levi niger emicuit de vulnere sanguis: <note type="numvers">200</note>
            </l>
             
            <l n="21.201">Hasta virum at supra labens tremebunda propinquae</l>
             
            <l n="21.202">Haesit humo, cupiens libato in corpore mergi.</l>
             
            <l n="21.203">Hastam posterior, recto volitare per auras</l>
             
            <l n="21.204">Assuetam lapsu, Pelides Asteropaeum</l>
             
            <l n="21.205">Misit in adversum furiata mente: sed ipso</l>
             
            <l n="21.206">Erravit paullum stridens a corpore, et altam</l>
             
            <l n="21.207">Percussit ripam, penitusque infixa virenti est</l>
             
            <l n="21.208">Aggere dimidiam ad partem. tunc impiger ensem</l>
             
            <l n="21.209">Eripit a femore, ac trepido celer ingruit hosti</l>
             
            <l n="21.210">Pelides. hastam Pelidae evellere longam <note type="numvers">210</note>
            </l>
             
            <l n="21.211">Ille manu valida ripa e viridante nequibat.</l>
             
            <l n="21.212">Ter, trahere arreptam cupiens, concussit; omisit</l>
             
            <l n="21.213">Haerentem penitus ter spe frustratus inani.</l>
             
            <l n="21.214">Tum quarto aggressus curvatam frangere nisu est.</l>
             
            <l n="21.215">Ante sed ingenti dejecit cominus ense</l>
             
            <l n="21.216">Conantem Aeacides. immani vulnere ventrem,</l>
             
            <l n="21.217">Namque viro medium discidit, viscera hiatu</l>
             
            <l n="21.218">E magno fluxere solo delapsa: tenebris </l>
             
            <pb n="v-181"/>
            <l n="21.219">Exspiranti oculos urget nox. acer Achilles</l>
             
            <l n="21.220">Insiluit supra pectus; fulgentiaque arma <note type="numvers">220</note>
            </l>
             
            <l n="21.221">Detrahit; hinc tales effundit pectore voces:</l>
             
            <l n="21.222">Sic jace, ut es meritus: durum tibi, flumine quamvis </l>
             
            <l n="21.223">Prognato, pugnare Jovis cum prole supremi. </l>
             
            <l n="21.224">Flumine dicebas nam te ortum scilicet: ipso </l>
             
            <l n="21.225">Ab Jove at ortus ego. genuit me, qui regit acres </l>
             
            <l n="21.226">Myrmidonum late populos, bello inclytus ille </l>
             
            <l n="21.227">Peleus; huic genitor fuit Aeacus ab Jove natus. </l>
             
            <l n="21.228">Fluminibus praestat ceu Jupiter, ab Jove cretos </l>
             
            <l n="21.229">Flumineo est itidem generi praestare necesse. </l>
             
            <l n="21.230">En tibi adest ingens fluvius: ferat ille jacenti <note type="numvers">230</note>
            </l>
             
            <l n="21.231">Auxilium, si quod potis est. pugnare sed isti </l>
             
            <l n="21.232">Cum Jove non licet altisono, cui rex Achelous </l>
             
            <l n="21.233">Ipse parem haud audet se dicere, nec pater ingens </l>
             
            <l n="21.234">Oceanus, vastos immani gurgite fluctus </l>
             
            <l n="21.235">Tot volvens; unde et fluvii, et maria alta, per omnes </l>
             
            <l n="21.236">Et late fusi terras fontesque lacusque. </l>
             
            <l n="21.237">Is quoque tela Jovis magni timet, atque fragorem </l>
             
            <l n="21.238">Horrisonum, caelo intonuit cum saevus ab alto.</l>
             
            <l n="21.239">Sic ait; et ripae infixam trahit impiger hastam, </l>
             
            <l n="21.240">Atque virum fulva porrectum linquit arena, <note type="numvers">240</note>
            </l>
             
            <l n="21.241">Caerulea versandum unda, densisque vorandum </l>
             
            <l n="21.242">Exanimem anguillis et piscibus, ocyus album  </l>
             
            <l n="21.243">Qui morsu coepere adipem tondere procaci.</l>
             
            <l n="21.244">Paeonas hinc ruit in medios bellator, equestri </l>
             
            <l n="21.245">Adsuetam bello pubem: quae versa tumultu, </l>
             
            <l n="21.246">Hac illac trepido fugiebat fluminis alti </l>
             
            <l n="21.247">Ad ripam, cunctis qui fortior, Asteropaeum </l>
             
            <l n="21.248">Ut videre manu Pelidae atque ense furentis </l>
             
            <l n="21.249">Fulmineo domitum. leto heic dat prima virorum </l>
             
            <l n="21.250">Lumina, Thersilochumque, Mydonaque, Astypylumque, <note type="numvers">250</note>
            </l>
             
            <pb n="v-209"/>
            <l n="21.251">Mnesumque, Thrasiumque, atque Aenion, atque Ophelesten.</l>
             
            <l n="21.252">Hos dedit, hinc alios leto daret acer Achilles</l>
             
            <l n="21.253">Paeonas: instantem caedi sed gurgite ab alto</l>
             
            <l n="21.254">Increpuit Xanthus. mortali pectus et ora</l>
             
            <l n="21.255">Ille viro similis, confestim farier infit: </l>
             
            <l n="21.256">Fortior ante omnes, Pelida, immanior idem</l>
             
            <l n="21.257">Ante omnes, tot dira patrans horrendaque divūm</l>
             
            <l n="21.258">Praesidio fretus. Troas tibi Jupiter omnes</l>
             
            <l n="21.259">Mactandos ferro si jam dedit, hinc procul actos</l>
             
            <l n="21.260">Camporum per plana neci demittere perge. <note type="numvers">260</note>
            </l>
             
            <l n="21.261">Plena mihi exstinctis nam sunt jam pulchra fluenta</l>
             
            <l n="21.262">Corporibus, lymphas nec vastum evolvere in aequor</l>
             
            <l n="21.263">Possum usquam. arctor enim congesta caede: cruentus</l>
             
            <l n="21.264">Tu tamen usque instas omnes et sternere ad unum</l>
             
            <l n="21.265">Morte paras. parce o jam tandem ac desine. mentem</l>
             
            <l n="21.266">Attonito invasit mihi nam stupor, inclyte Achilleu. </l>
             
            <l n="21.267">Haec Xanthus: retulit contra cui dius Achilles: </l>
             
            <l n="21.268">Ista quidem fient quae vis, divine Scamander, </l>
             
            <l n="21.269">Non tamen absistam Troas mactare superbos </l>
             
            <l n="21.270">Ante, metu includam pavidos quam moenibus, ipsum <note type="numvers">270</note>
            </l>
             
            <l n="21.271">Hectora et experiar, seu me leto dabit ille, </l>
             
            <l n="21.272">Illum ego seu potius victor sub Tartara mittam.</l>
             
            <l n="21.273">Sic ait, ac Teucris rursum se turbidus infert.</l>
             
            <l n="21.274">His Phoebum interea compellat vocibus amnis. </l>
             
            <l n="21.275">Heu heu, Arcitenens Jove nate, ut jussa parentis</l>
             
            <l n="21.276">Oblitus neglecta tui es! te jussit adesse</l>
             
            <l n="21.277">Qui Teucris, clademque viris avertere, donec</l>
             
            <l n="21.278">Sol pontum subeat fugiens, umbrentur et arva. </l>
             
            <l n="21.279">Talia dum memorat, ripa se immisit ab alta</l>
             
            <l n="21.280">Praeceps in medium Pelides. ille, tumenti <note type="numvers">280</note>
            </l>
             
            <l n="21.281">Dira fremens fluctu, contra irruit, altus et omnes</l>
             
            <l n="21.282">Egit aquas raptim, commoto gurgite, densos </l>
             
            <pb n="v-234"/>
            <l n="21.283">Impulit et Troas, leto quos dius Achilles</l>
             
            <l n="21.284">Strarat acervatim. ripam hos ejecit in altam,</l>
             
            <l n="21.285">Mugitum dans horrendum, ceu taurus: at udo</l>
             
            <l n="21.286">Occuluitque sinu vivos, servavit et imis</l>
             
            <l n="21.287">Vorticibus pulchri conclusos rite fluenti.</l>
             
            <l n="21.288">Peliden gravis at circumstetit unda, virumque</l>
             
            <l n="21.289">Urgebat clypeo incumbens vi concita; stare</l>
             
            <l n="21.290">Nec pedibus quibat figens vestigia rectis.</l>
             
            <l n="21.291">Erga amplam ramis diffusam ingentibus ulmum</l>
             
            <l n="21.292">Arripuit manibus: radicitus exterminata</l>
             
            <l n="21.293">Illa cadit, lapsu ripam dissolvit et omnem,</l>
             
            <l n="21.294">Objectu et denso ramorum rauca fluenta</l>
             
            <l n="21.295">Continuit, pontem jacens transversa per amnem</l>
             
            <l n="21.296">Praebuit. ast heros medio de gurgite sese</l>
             
            <l n="21.297">Proripuit; celeri et cursu per plana volabat</l>
             
            <l n="21.298">Camporum trepidus. nec terga urgere volantis</l>
             
            <l n="21.299">Ingens interea cessat deus; et ferus atro</l>
             
            <l n="21.300">Gurgite se attollit supra ruiturus, Achillem <note type="numvers">300</note>
            </l>
             
            <l n="21.301">Sistat ut a pugna, Teucrisque avertat amicus</l>
             
            <l n="21.302">Exitium. longe absiluit Peleius heros,</l>
             
            <l n="21.303">Quam longe volat hasta manu contorta. liquentes</l>
             
            <l n="21.304">Ut rapido quondam se lapsu nigra per auras</l>
             
            <l n="21.305">Fert aquila ex alto venatrix, nulla volantum</l>
             
            <l n="21.306">Quam celeri aut cursu, validis aut viribus aequat;</l>
             
            <l n="21.307">Sic fert se campo Aeacides. dirum arma sonabant</l>
             
            <l n="21.308">Quassa humeros circa et pectus: fugit incitus ille,</l>
             
            <l n="21.309">Obliquatque vias: pone affluit amnis, et alto</l>
             
            <l n="21.310">Rauca sonans urget fugientis terga tumultu. <note type="numvers">310</note>
            </l>
             
            <l n="21.311">Caeruleo veluti si quando e fonte colonus</l>
             
            <l n="21.312">Instat aquam virides rivo ductare per hortos,</l>
             
            <l n="21.313">Ille unco removens obstantia terga ligone;</l>
             
            <l n="21.314">Profluit unda levis, subterque illata lapillos</l>
             
            <l n="21.315">Dimovet; hinc celeri lapsu per prona locorum</l>
             
            <l n="21.316">Murmurat, ante ipsum ductorem et concita fertur:</l>
             
            <l n="21.317">Sic magni cursu rapido tumida unda fluenti</l>
             
            <l n="21.318">Peliden quamvis celerem premit usque liquenti</l>
             
            <l n="21.319">Et pede consequitur: nec mirum, numina quando</l>
             
            <l n="21.320">Sancta deum praestant mortali sanguine cretos, <note type="numvers">320</note>
            </l>
             
            <l n="21.321">Conversa quoties voluit consistere Achilles</l>
             
            <l n="21.322">Fronte audax, et nosse deis anne omnibus aeque</l>
             
            <l n="21.323">Infensis pulsus fugiat; Jove natus ab alto</l>
             
            <l n="21.324">Prolutum toties fluctu labente superne</l>
             
            <l n="21.325">Urgebat fluvius. moerenti corde repulsa</l>
             
            <l n="21.326">Ille artus tellure leves tollebat ad auram</l>
             
            <l n="21.327">Subsiliens: subter magna vi at fessa domabat</l>
             
            <l n="21.328">Genua fluens cursu obliquo citus amnis; et imis</l>
             
            <l n="21.329">Subducens pedibus mollem solvebat arenam.</l>
             
            <l n="21.330">Ergo altum ingemuit, caeloque ardentia tollens <note type="numvers">330</note>
            </l>
             
            <l n="21.331">Lumina, sic moesto Pelides corde profatur: </l>
             
            <l n="21.332">Jupiter, ut nullus me divum sustinet alto</l>
             
            <l n="21.333">Eripere a fluvio, miseroque avertere pestem</l>
             
            <l n="21.334">Nunc! alias ultro patiar nam quidlibet. his me</l>
             
            <l n="21.335">Non alius divum quisquam, sed caerula mater</l>
             
            <l n="21.336">Ipsa malis onerat: quae me lactavit inani,</l>
             
            <l n="21.337">Oraculo mendax deceptum. nanque sub urbe</l>
             
            <l n="21.338">Iliaca ajebat periturum, Phoebe, sagittis</l>
             
            <l n="21.339">Esse tuis. utinam Troum fortissimus Hector</l>
             
            <l n="21.340">Hanc animam Stygias victor misisset ad umbras. <note type="numvers">340</note>
            </l>
             
            <l n="21.341">Fortis ego pulchra jacuissem morte; perempti</l>
             
            <l n="21.342">Exuvias fortis raperet: nunc Parca perire</l>
             
            <l n="21.343">Indecori leto deprensum in flumine cogit:</l>
             
            <l n="21.344">Qualem praecelso decurrens monte subulci</l>
             
            <l n="21.345">Hibernus puerum rapit alto gurgite torrens. </l>
             
            <l n="21.346">Talia jactanti Neptunus, magnaque Pallas </l>
             
            <pb n="v-274"/>
            <l n="21.347">Adstiterunt; similesque viris mortalibus ambo</l>
             
            <l n="21.348">Ora habitumque, manuque manum tenuere labantis</l>
             
            <l n="21.349">Aeacidae, ac blandis firmarunt pectora dictis.</l>
             
            <l n="21.350">Primus ibi haec fari coepit maris arbiter alti. <note type="numvers">350</note>
            </l>
             
            <l n="21.351">Parce metu, Pelida, animo timor omnis abesto:</l>
             
            <l n="21.352">Tales auxilio tibi nunc di venimus aequo</l>
             
            <l n="21.353">Huc Jove, Neptunus, mecum et Tritonia Pallas.</l>
             
            <l n="21.354">Quippe tibi a fluvio non est fatale domari.</l>
             
            <l n="21.355">Desinet hic (nosces jam tute), irasque remittet,</l>
             
            <l n="21.356">Vimque ferox omnem. nostris tu corde volenti</l>
             
            <l n="21.357">Consiliis pare. pugna ne absiste cruenta</l>
             
            <l n="21.358">Ante, omnem pellas quam pubem in moenia victor</l>
             
            <l n="21.359">Iliacam; quicunque instantem ac terga prementem</l>
             
            <l n="21.360">Fugerit. occisum post Hectora laetus ad altas <note type="numvers">360</note>
            </l>
             
            <l n="21.361">Fac redeas puppes. nunc saevo haud parce furori.</l>
             
            <l n="21.362">Certa tibi nostro datur en victoria nutu.</l>
             
            <l n="21.363">Haec fati, ad coetum celeres rediere deorum,</l>
             
            <l n="21.364">Unde huc digressi. campo at Peleius heros</l>
             
            <l n="21.365">(Magna deum praecepta urgent) se protinus infert:</l>
             
            <l n="21.366">Campo, quem late ripis effusa replebat</l>
             
            <l n="21.367">Unda fluens; pubis duro sub Marte peremptae</l>
             
            <l n="21.368">Multa ubi mixta simul fluitabant armaque passim,</l>
             
            <l n="21.369">Corporaque. adversus fluvio ruit ille: repulsa</l>
             
            <l n="21.370">Et pedibus terra subsultat; mole tenetur <note type="numvers">370</note>
            </l>
             
            <l n="21.371">Nec celer undarum opposita. vim Pallas in altum</l>
             
            <l n="21.372">Pectus enim, atque habilem infudit per membra vigorem.</l>
             
            <l n="21.373">Non tamen edomito vesanos corde furores</l>
             
            <l n="21.374">Deposuit Xanthus. magis et magis usque fluebat</l>
             
            <l n="21.375">Pelidae sese affundens: totumque superbus</l>
             
            <l n="21.376">Amnem attollebat contra; fratremque vocabat</l>
             
            <l n="21.377">Clamans auxilio Simoenta: Huc ocyus, huc, o</l>
             
            <l n="21.378">Frater, ades mecum; robur sistamus ut ambo,</l>
             
            <l n="21.379">Vimque viri indomitam: mox nam Priameïa fundo</l>
             
            <l n="21.380">Moenia versa dabit; Troum nec turba furentem <note type="numvers">380</note>
            </l>
             
            <l n="21.381">Sistet pulsa loco: sed tu, bone, quod potes, affer</l>
             
            <l n="21.382">Auxilium, celer heus ex alto magna fluenta</l>
             
            <l n="21.383">Fonte imple, ac rivos una omnes volve; superbos</l>
             
            <l n="21.384">Tolle audax fluctus, truncosque et rapta fragore</l>
             
            <l n="21.385">Saxa cie ingenti: juncto sistamus uterque</l>
             
            <l n="21.386">Amne virum immanem, dīs qui sese improbus ipsis</l>
             
            <l n="21.387">Ferre parem haud dubitat. cui jam nec profore vires, </l>
             
            <l n="21.388">Nec decus eximium formae, nec quae induit arma</l>
             
            <l n="21.389">Pulchra humeris, ajo; quae mox demersa jacebunt</l>
             
            <l n="21.390">Alto cuncta lacu, limo super obruta. multa  <note type="numvers">390</note>
            </l>
             
            <l n="21.391">Ipsum quin etiam certum est involvere arena:</l>
             
            <l n="21.392">Et sabuli immensis offusi claudere circum</l>
             
            <l n="21.393">Aggeribus, non ipsa queant Danai ossa jacentis</l>
             
            <l n="21.394">Ut legere. injiciam tantam super undique corpus</l>
             
            <l n="21.395">Colluviem. ille viro tumulus, fuat altus: humari</l>
             
            <l n="21.396">Nec sit opus, ducent rapto cum funus Achivi.</l>
             
            <l n="21.397">Sic ait, inque ruit Peliden turbidus alto: </l>
             
            <l n="21.398">Cum gemitu, fluctusque una, spumasque, virorum </l>
             
            <l n="21.399">Confusam et caedem miscetque ac tollit in auras </l>
             
            <l n="21.400">Arduus: Iliaco dirum rubet alta cruore <note type="numvers">400</note>
            </l>
             
            <l n="21.401">Unda viro superincumbens. Tum regia Juno </l>
             
            <l n="21.402">Exclamat, metuens Pelidae, gurgite vasto </l>
             
            <l n="21.403">Oppressum abriperet subito ne turgidus amnis; </l>
             
            <l n="21.404">Vulcanum et genitrix compellans talia fatur. </l>
             
            <l n="21.405">Surge age, nate, ingens te coram nanque Scamander </l>
             
            <l n="21.406">Dira furit, dignus te, ut remur scilicet, hostis. </l>
             
            <l n="21.407">Ergo ferum cohibe; multamque exprome furentis </l>
             
            <l n="21.408">Vim flammae. ipsa Noti celeris, Zephyrique procellam </l>
             
            <l n="21.409">Immanem, pontum in medium digressa, ciebo; </l>
             
            <l n="21.410">Turbine quae tristes rapido ferat incita flammas; <note type="numvers">410</note>
            </l>
             
            <pb n="v-335"/>
            <l n="21.411">Et capita involvens Teucrorum, incensaque late</l>
             
            <l n="21.412">Arma urat. claro tu ripas igne per omnes</l>
             
            <l n="21.413">Grassare, arboribus densis nec parce, Scamandrum</l>
             
            <l n="21.414">Quantus et est, involve igni; nec dira furenti</l>
             
            <l n="21.415">Vel blandis flectat verbis, vel terreat ullis</l>
             
            <l n="21.416">Corda minis; nec vimque tuam furiasque remitte</l>
             
            <l n="21.417">Ante ego quam jubeam monitum clamore, coerce</l>
             
            <l n="21.418">Tum demum indomitae parcens incendia flammae.</l>
             
            <l n="21.419">Sic ait: immensum jaculari at Mulciber ignem</l>
             
            <l n="21.420">Continuo coepit, campum qui protinus omnem <note type="numvers">420</note>
            </l>
             
            <l n="21.421">Corripuit; passimque solo prostrata virorum</l>
             
            <l n="21.422">Corpora, quos leto fortis demisit Achilles,</l>
             
            <l n="21.423">Urebat late gliscens. exaruit omnis</l>
             
            <l n="21.424">Subter humus: ripis exundans constitit humor.</l>
             
            <l n="21.425">Autumno veluti Boreas undantia lymphis</l>
             
            <l n="21.426">Arva superfusis arenti flamine siccat</l>
             
            <l n="21.427">Confestim adveniens; spectat gaudetque colonus:</l>
             
            <l n="21.428">Sic late campus siccatis aruit undis</l>
             
            <l n="21.429">Omnis, et exanimem turbam celer abstulit ignis.</l>
             
            <l n="21.430">Vulcanus claro fulgentem lumine flammam <note type="numvers">430</note>
            </l>
             
            <l n="21.431">Protinus in fluvium vertit. furit incitus ignis;</l>
             
            <l n="21.432">Urunturque ulmi, salicesque humilesque myricae,</l>
             
            <l n="21.433">Lotosque, humentesque ulvae, mollisque cyperus,</l>
             
            <l n="21.434">Quae virides passim vestibant plurima ripas.</l>
             
            <l n="21.435">Quin et, vorticibus mediis quicunque natabant</l>
             
            <l n="21.436">Hac illac varii pulchro sub flumine pisces,</l>
             
            <l n="21.437">Torrentur, solers quem spirat Mulciber, igni.</l>
             
            <l n="21.438">Uritur ipse alto latitans jam Xanthus in alveo:</l>
             
            <l n="21.439">Compellatque dolens Vulcanum, ac talia fatur.</l>
             
            <l n="21.440">Vulcane, haus quisquam tibi divum par fuat: ausim <note type="numvers">440</note>
            </l>
             
            <l n="21.441">Nec tibi ego pugnare, uris qui tam gravis hostem</l>
             
            <l n="21.442">Igne tuo. irarum precor o jam desine: Troas</l>
             
            <l n="21.443">At vel confestim Pelides exigat urbe.</l>
             
            <l n="21.444">Quid mihi opus certare? urbi quid ferre caducae</l>
             
            <l n="21.445">Auxilium? Haec ardens medio jactabat ab alveo.</l>
             
            <l n="21.446">Interea multo fervebant igne fluenta:</l>
             
            <l n="21.447">Igne lebes multo ceu cum fervescit opimum</l>
             
            <l n="21.448">Pingue liquefaciens magni suis, undique lentum.</l>
             
            <l n="21.449">Aestu adipem assiduo subjectans. arida subtus</l>
             
            <l n="21.450">Ligna jacent, gliscitque ingenti flamma sonore: <note type="numvers">450</note>
            </l>
             
            <l n="21.451">Sic tum pulchra aestu miscebat flammeus ardor</l>
             
            <l n="21.452">Flumina, nec solito se cursu evolvere lymphae</l>
             
            <l n="21.453">Audebant; inhibet saevus vapor; ac domat igni</l>
             
            <l n="21.454">Mulciber. Inclamans Junonem denique Xanthus</l>
             
            <l n="21.455">Suppliciter tales effudit pectore voces:</l>
             
            <l n="21.456">Juno, tuus cur nam mea gnatus flumina torret </l>
             
            <l n="21.457">Praecipue, ac diro saevus furit igne? quid unus </l>
             
            <l n="21.458">Commerui? non ipse obsto tibi, diva, deorum </l>
             
            <l n="21.459">Quantum alii, quotquot soliti succurrere Teucris. </l>
             
            <l n="21.460">Nunc, tibi si placitum, desistam: desinat una <note type="numvers">460</note>
            </l>
             
            <l n="21.461">Ille tamen. verax juro insuper, o dea, nunquam </l>
             
            <l n="21.462">Venturum auxilio Teucris, nec tempore cladem </l>
             
            <l n="21.463">Aversurum ullo: non, igni tota supremo </l>
             
            <l n="21.464">Troja ubi flagrabit, laetique incendia Graji </l>
             
            <l n="21.465">Miscebunt. Xanthum fari cum talia Juno </l>
             
            <l n="21.466">Audiit, his, gnatum compellans, vocibus infit:</l>
             
            <l n="21.467">Desine jam, Vulcane, meum genus, inclyte: divum</l>
             
            <l n="21.468">Mortales propter non fas torquerier isto</l>
             
            <l n="21.469">Nanque modo. Haec paucis Juno. dicto ocyus ille</l>
             
            <l n="21.470">Exstinxit flammam gliscentem ac dira furentem: <note type="numvers">470</note>
            </l>
             
            <l n="21.471">Unda redux pronum sese dejecit in alveum. </l>
             
            <l n="21.472">Xanthus ut est domitus Vulcano, pugna quievit</l>
             
            <l n="21.473">Amborum: Juno, quamvis irata, diremit.</l>
             
            <l n="21.474">Ast aliis animo divis furor incidit ingens, </l>
             
            <list type="unordered">
               <item>385.</item>
            </list>
            <l n="21.475">Horrendus; mentesque odiis discordibus actae</l>
             
            <l n="21.476">Exarsere: ruunt vesano in bella tumultu.</l>
             
            <l n="21.477">Ampla pedum pulsu tellus immugiit, aether</l>
             
            <l n="21.478">Insonuit circum vasto clangore. deorum</l>
             
            <l n="21.479">Audiit in summo residens quem rector Olympo;</l>
             
            <l n="21.480">Atque animi laetus risit, simul atque ruentes <note type="numvers">480</note>
            </l>
             
            <l n="21.481">Saeva deos animo discordi in praelia vidit.</l>
             
            <l n="21.482">Jamque adeo haud longe distant. Mars scuta virorum</l>
             
            <l n="21.483">Frangere cui ludus, pugnam orsus, cuspide ahena</l>
             
            <l n="21.484">Praefixum robur dextra quatit, atque Minervam</l>
             
            <l n="21.485">Aggreditur princeps, dictisque incessit acerbis:</l>
             
            <l n="21.486">Improba, cur acuis dira in certamina divos,</l>
             
            <l n="21.487">Confidens, audax, animis elata superbis.</l>
             
            <l n="21.488">Anne oblita malum es facinus, cum scilicet, hortans</l>
             
            <l n="21.489">Tydiden hasta ut peteret me saevus, adactum</l>
             
            <l n="21.490">Ipsa manu telum ursisti, mihi corpus acuto <note type="numvers">490</note>
            </l>
             
            <l n="21.491">Dilacerans ferro? poenas, ut digna, vicissim</l>
             
            <l n="21.492">Nunc dabis atque lues tandem commissa. profatus</l>
             
            <l n="21.493">Haec ubi sic; villis horrentem perculit hasta</l>
             
            <l n="21.494">Aegida; quae frangi nec magni fulmine quiret</l>
             
            <l n="21.495">Icta Jovis. divam telo sic ille trabali</l>
             
            <l n="21.496">Appetiit frustra. cedens Tritonia paullum</l>
             
            <l n="21.497">At retro, saxum, campo quod forte jacebat,</l>
             
            <l n="21.498">Sustulit arreptum dextra, ingens mole, nigrumque,</l>
             
            <l n="21.499">Et facie scabrum informi, quod, limes ut esset</l>
             
            <l n="21.500">Certus agri, positum prisci statuere coloni. <note type="numvers">500</note>
            </l>
             
            <l n="21.501">Hoc Marti validam cervicem diva cruento</l>
             
            <l n="21.502">Percussit, solvitque artus: per jugera septem</l>
             
            <l n="21.503">Ille cadens jacuit porrecto corpore, et atro</l>
             
            <l n="21.504">Pulvere foedavit crines: circum arma dedere</l>
             
            <l n="21.505">Ingentem flictu sonitum. dea risit, et altum</l>
             
            <l n="21.506">Exclamans, fudit laetanti has pectore voces:</l>
             
            <l n="21.507">Demens, nondum etiam sensisti, robore et armis </l>
             
            <l n="21.508">Quanto ego sim melior, quam tu, mecum, improbe, qui te </l>
             
            <l n="21.509">Haud metuis conferre tamen? sic strate, dolensque, </l>
             
            <l n="21.510">Maternas luito Diras, quae irata merentem <note type="numvers">510</note>
            </l>
             
            <l n="21.511">Devovet, Argivūm pravus quod gente relicta </l>
             
            <l n="21.512">Foedifragam haud dubitas Troum defendere gentem.</l>
             
            <l n="21.513">Haec ait, atque oculos avertit diva nitentes. </l>
             
            <l n="21.514">Ast illum Jove nata Venus dextraque prehensum </l>
             
            <l n="21.515">Erexit, duxitque manu, vix mente recepta, </l>
             
            <l n="21.516">Immanes gemitus rumpentem pectore ab imo. </l>
             
            <l n="21.517">Quam simulac vidit Juno, dea candida, tali, </l>
             
            <l n="21.518">Haud mora, compellans affatur voce Minervam.</l>
             
            <l n="21.519">O Jovis aegisoni proles Tritonia, rursus</l>
             
            <l n="21.520">Effrons illa (vides?) Martem per tela cruentum <note type="numvers">
                  <sic>540</sic>
               </note>
            </l>
             
            <l n="21.521">Ex acie ducit; celeri super ingrue cursu. </l>
             
            <l n="21.522">Sic hortata deam Juno est: ruit illa volucri</l>
             
            <l n="21.523">Laeta pede; ac Venerem assequitur. pectusque sub ipsum</l>
             
            <l n="21.524">Perculit ingenti dextra. collapsa solutis</l>
             
            <l n="21.525">Concidit haec genibus, languens, animisque, Virenti</l>
             
            <l n="21.526">Ambos vidit ubi pariter tellure jacentes,</l>
             
            <l n="21.527">Effudit gaudens virgo has Tritonia voces: </l>
             
            <l n="21.528">Tales o utinam sint omnes, quotquot Achivam</l>
             
            <l n="21.529">Rem contra pugnant, Priamo Phrygibusque ferentes</l>
             
            <l n="21.530">Auxilium; fortes aeque, validique; jacenti <note type="numvers">
                  <sic>550</sic>
               </note>
            </l>
             
            <l n="21.531">Venit ut adjutrix Marti Venus, et mihi sese</l>
             
            <l n="21.532">Contulit adversis invicto pectore telis.</l>
             
            <l n="21.533">Nae, longo functis bello Phrygiaque potitis</l>
             
            <l n="21.534">Urbe, frui placida jamdudum pace liceret. </l>
             
            <l n="21.535">Talia jactabat: risit Saturnia Juno.</l>
             
            <l n="21.536">Sic Phoebum interea Neptunus voce lacessit: </l>
             
            <l n="21.537">Phoebe, quid abstamus? tempus concurrere, pugnam</l>
             
            <l n="21.538">Sunt alii quando exorsi. nam turpe reverti est </l>
             
            <pb n="v-417"/>
            <l n="21.539">Immunes belli Jovis ad caelestia tecta</l>
             
            <l n="21.540">Aeratasque domos. agedum, prior incipe, natu <note type="numvers">
                  <sic>560</sic>
               </note>
            </l>
             
            <l n="21.541">Qui minor es: nec enim mihi pulchrum invadere pugnam,</l>
             
            <l n="21.542">Aevo qui longe tibi praesto, pluraque novi.</l>
             
            <l n="21.543">Stulte, ut corde cares! memori nec mente recursant,</l>
             
            <l n="21.544">Quae divum soli tulimus mala plurima quondam</l>
             
            <l n="21.545">Litore in Iliaco; celsa Jovis aede profectos</l>
             
            <l n="21.546">Conduxit pacta cum nos mercede superbus</l>
             
            <l n="21.547">Laomedon anni ad spatium, addictosque premebat</l>
             
            <l n="21.548">Imperitans, jussisque deos haud mollibus urgens.</l>
             
            <l n="21.549">Tunc ego Trojugenis urbemque et moenia struxi</l>
             
            <l n="21.550">Lata, oculis miranda, virum quae frangere nulla <note type="numvers">
                  <sic>570</sic>
               </note>
            </l>
             
            <l n="21.551">Vis queat, herbiferis nemorosae in vallibus Idae.</l>
             
            <l n="21.552">Ducebas camuros tu, Phoebe, ad pascua tauros.</l>
             
            <l n="21.553">Verum ubi mercedis dulces optantibus horae</l>
             
            <l n="21.554">Attulerunt finem; pretio fraudavit utrumque</l>
             
            <l n="21.555">Laomedon, terrensque minis dimisit inani</l>
             
            <l n="21.556">Spe lusos. memini saevum tibi namque minari:</l>
             
            <l n="21.557">Atque pedes vinctum atque manus serviliter ambas,</l>
             
            <l n="21.558">Puppe cava impositum trans vasti caerula ponti</l>
             
            <l n="21.559">Missurum hinc venum longinque ad litora gentis.</l>
             
            <l n="21.560">Quin etiam ambobus ferro dicebat acuto <note type="numvers">
                  <sic>580</sic>
               </note>
            </l>
             
            <l n="21.561">Abscissurum aures. irato corde reversi</l>
             
            <l n="21.562">Nos divum sumus ad sedes, fallacia questi</l>
             
            <l n="21.563">Pollicita, et cassos, nulla mercede, labores.</l>
             
            <l n="21.564">Gratus an haec propter tu facta juvasque fovesque</l>
             
            <l n="21.565">Trojugenas? non tu nobiscum incumbis, ut omnes</l>
             
            <l n="21.566">Laomedontiadae pereant male funditus, ipsis</l>
             
            <l n="21.567">Cum gnatis, et conjugibus, patriaque, domoque.</l>
             
            <l n="21.568">Haec rector maris: Arcitenens cui talia reddit:</l>
             
            <l n="21.569">Vecordem, Neptune, reor, sensuque carentem</l>
             
            <l n="21.570">Jure putes, misera tecum pro gente virorum <note type="numvers">
                  <sic>590</sic>
               </note>
            </l>
             
            <pb n="v-343"/>
            <l n="21.571">Si pugnem similes foliis qui nempe vigescunt</l>
             
            <l n="21.572">Interdum, atque alacres vescuntur munera terrae,</l>
             
            <l n="21.573">Inde brevi enerves languent pereuntque. cruentae</l>
             
            <l n="21.574">Nos igitur pugnae parcamus: mutua caedant</l>
             
            <l n="21.575">Illi se telis, ac pergant cernere ferro. </l>
             
            <l n="21.576">Sic fatus, retro gressum tulit, ille parentis</l>
             
            <l n="21.577">Nam fratrem est veritus collata invadere dextra.</l>
             
            <l n="21.578">Quem simul ac vidit, regno memoranda ferarum,</l>
             
            <l n="21.579">Silvipotens Dictinna, soror convicia fratri</l>
             
            <l n="21.580">Fecit, et irato dedit has de pectore voces: <note type="numvers">
                  <sic>600</sic>
               </note>
            </l>
             
            <l n="21.581">Phoebe fugis? laudem Neptuno linquis et omnem,</l>
             
            <l n="21.582">Atque decus multo quaesitum, ignave, labore?</l>
             
            <l n="21.583">Cur, demens, arcumque et inania spicula gestas?</l>
             
            <l n="21.584">Non magnis posthac verbis te patris in aede</l>
             
            <l n="21.585">Jactantem audiero, jactabas qualia nuper</l>
             
            <l n="21.586">Inter caelicolas: telis arcuque paratum</l>
             
            <l n="21.587">Letifero contra Neptunum invadere pugnam. </l>
             
            <l n="21.588">Sic ait: increpitus nihil at respondit Apollo.</l>
             
            <l n="21.589">Magna sed immanes conjux Jovis arsit in iras;</l>
             
            <l n="21.590">Atque, deam probris onerans, haec ore profatur: <note type="numvers">
                  <sic>610</sic>
               </note>
            </l>
             
            <l n="21.591">Quī nam, effrons, ausa es tu me consistere contra?</l>
             
            <l n="21.592">Durum opus est mecum pugna contendere, quamvis</l>
             
            <l n="21.593">Auratosque arcus gestanti, et lucida ferro</l>
             
            <l n="21.594">Spicula. foemineo generi te nempe leaenam</l>
             
            <l n="21.595">Jupiter attribuit, quam velles et dare leto </l>
             
            <l n="21.596">Annuit; infestisque Orco demittere telis</l>
             
            <l n="21.597">In domibus stratas necopina morte puellas.</l>
             
            <l n="21.598">Nae tibi, diva, feras agitare in montibus altis</l>
             
            <l n="21.599">Est satius, silvisque vagantes figere cervas,</l>
             
            <l n="21.600">Quam conferre manum stulte melioribus. at, si <note type="numvers">
                  <sic>620</sic>
               </note>
            </l>
             
            <l n="21.601">Bella tamen tentare placet, pugna ocyus, ut jam,</l>
             
            <l n="21.602">Noris, ego quanto sim fortior, improba; quae me </l>
             
            <pb n="v-488"/>
            <l n="21.603">Par veluti virtute, audes consistere contra.</l>
             
            <l n="21.604">Sic effata, manum laeva comprendit utramque:</l>
             
            <l n="21.605">At dextra pharetram ex humeris detraxit, et ambas</l>
             
            <l n="21.606">Circum aures multo pulsabat non sine risu</l>
             
            <l n="21.607">Huc illuc sese versantem: effusa cadebant</l>
             
            <l n="21.608">Tela solo; volucres terram stravere sagittae.</l>
             
            <l n="21.609">Tum lacrimis perfusa genas dea fugit, ut altae</l>
             
            <l n="21.610">Accipitrem fugiens rupis tremefacta columba <note type="numvers">
                  <sic>630</sic>
               </note>
            </l>
             
            <l n="21.611">Cum volat in latebram, cui non fatale cruento</l>
             
            <l n="21.612">Ungue capi fuerat: sic longe diva relictis</l>
             
            <l n="21.613">Aufugit levibus jaculis pulchraque pharetra.</l>
             
            <l n="21.614">Latonam at divum compellans nuncius, infit:</l>
             
            <l n="21.615">Non ego congrediar tecum, dea: triste supremi</l>
             
            <l n="21.616">Uxores contra Jovis est pugnare. deorum,</l>
             
            <l n="21.617">Ut lubet, in coetu jactato. me tibi victum.</l>
             
            <l n="21.618">Haec ille: at curvosque arcus, volucresque sagittas</l>
             
            <l n="21.619">Diva legens, passim putri tellure jacentes,</l>
             
            <l n="21.620">Sustulit, arma parens victae infelicia natae. <note type="numvers">
                  <sic>640</sic>
               </note>
            </l>
             
            <l n="21.621">Illa fugam celerans, late fulgentis Olympi</l>
             
            <l n="21.622">Venerat in sedes, Jovis aurea tecta, patrisque</l>
             
            <l n="21.623">Insedit genibus, perculso corde; tremebat</l>
             
            <l n="21.624">Ambrosius circum peplus. risitque, puellam</l>
             
            <l n="21.625">Et pater ad sese excepit, dehinc talia fatur:</l>
             
            <l n="21.626">Quis te, nata, ausus divum est sic plectere, ceu si</l>
             
            <l n="21.627">Patrasses aliquid manifesto in lumine probri?</l>
             
            <l n="21.628">Haec genitor paucis: paucis cui filia contra</l>
             
            <l n="21.629">Virgineis gaudens vittis, nemorumque tumultu.</l>
             
            <l n="21.630">Juno, pater tua me conjux pulsavit, et omnes <note type="numvers">
                  <sic>650</sic>
               </note>
            </l>
             
            <l n="21.631">Una deum incendit vesana in praelia mentes.</l>
             
            <l n="21.632">Haec illi alterno miscent sermone. Scamandri</l>
             
            <l n="21.633">Interea campo longe digressus Apollo</l>
             
            <l n="21.634">Ilion ingreditur sacram. nam corda premebat</l>
             
            <l n="21.635">Cura ingens olli, manibus ne structa deorum.</l>
             
            <pb n="Homer-v-515"/>
            <l n="21.636">Urbs, praeter fatum Graja sub gente periret, </l>
             
            <l n="21.637">Illo capta die, versis et subruta muris.</l>
             
            <l n="21.638">Ast alii ad sedes venere ingentis Olympi</l>
             
            <l n="21.639">Caelicolae, hi tumido volventes pectore fluctus </l>
             
            <l n="21.640">Irarum, hi parta praestanti laude superbi; <note type="numvers">
                  <sic>660</sic>
               </note>
            </l>
             
            <l n="21.641">Atque omnes magno taciti assedere Tonanti.</l>
             
            <l n="21.642">Haud minus interea Troas dabat acer Achilles</l>
             
            <l n="21.643">Exitio, sternens pariter currusque, viroque.</l>
             
            <l n="21.644">Vastus ut incensa late furit ignis ab urbe</l>
             
            <l n="21.645">Fumiferam glomerans nubem; quem suscitat ingens</l>
             
            <l n="21.646">Ira deūm: cunctisque labor, multisque suprema</l>
             
            <l n="21.647">Ingruit actutum clades: sic atque labores</l>
             
            <l n="21.648">Atque mala Iliadis Peleïus intulit heros. </l>
             
            <l n="21.649">At Priamus (sacra in turri nam stabat) Achillem </l>
             
            <l n="21.650">Territus ingentem agnovit; cui Troica pubes <note type="numvers">
                  <sic>670</sic>
               </note>
            </l>
             
            <l n="21.651">Terga dabat, nusquam consistens, robore vique </l>
             
            <l n="21.652">Cassa omni. ergo altae plorans fastigia turris </l>
             
            <l n="21.653">Deserit, ac senior, portas ubi venit ad ipsas, </l>
             
            <l n="21.654">Custodes trepide compellans, talia mandat.</l>
             
            <l n="21.655">In manibus, juvenes, portas retinete patentes, </l>
             
            <l n="21.656">Dum pavidi cives veniant: (versa agmina, Achilles </l>
             
            <l n="21.657">Instat enim turbans: clades heu foeda propinquat) </l>
             
            <l n="21.658">Verum ubi se fessum portis immiserit agmen, </l>
             
            <l n="21.659">Continuo firmos juncto apte robore postes </l>
             
            <l n="21.660">Claudite. namque urbi dirus ne se inferat una <note type="numvers">
                  <sic>680</sic>
               </note>
            </l>
             
            <l n="21.661">Vir metuo. Haec senior dederat mandata: recludunt</l>
             
            <l n="21.662">Illi continuo portarum claustra, remoto</l>
             
            <l n="21.663">Objice; quod miseris tam nigro in turbine lucem</l>
             
            <l n="21.664">Attulit. Arcitenens tum Phoebus moenia linquens</l>
             
            <l n="21.665">Evolat, ac sese fert obvius, arceat hostem</l>
             
            <l n="21.666">Ut Teucris, clademque extremo in tempore sistat. </l>
             
            <pb n="v-540"/>
            <l n="21.667">Illi urbem rapido cursu, murumque petebant,</l>
             
            <l n="21.668">Arentesque siti, collecto et pulvere foedi:</l>
             
            <l n="21.669">Versa virum dius Pelides terga premebat,</l>
             
            <l n="21.670">Ingentique hasta pubem sternebat. acerba <note type="numvers">
                  <sic>690</sic>
               </note>
            </l>
             
            <l n="21.671">Usque truci rabies gliscit sub corde; decusque</l>
             
            <l n="21.672">Eximiae cupit usque referre et praemia laudis.</l>
             
            <l n="21.673">Illo sacra die cepissent moenia Graji</l>
             
            <l n="21.674">Ipse Antenoriden ni Phoebus Agenora praesens</l>
             
            <l n="21.675">Excitet egregium bello. cui corde sub alto</l>
             
            <l n="21.676">Indidit audaces animos deus; et stetit atrae</l>
             
            <l n="21.677">Ipse manus inhibens praestanti numine Mortis,</l>
             
            <l n="21.678">Haud procul a Fago, circum denso aere septus.</l>
             
            <l n="21.679">Is, tergo instantem non longe ut vidit Achillem,</l>
             
            <l n="21.680">Constitit, et curis ingentibus anxius altum <note type="numvers">
                  <sic>700</sic>
               </note>
            </l>
             
            <l n="21.681">Dat gemitum, et tacito secum haec sub corde volutat:</l>
             
            <l n="21.682">Me miserum! fugiam dirum tremefactus Achillem</l>
             
            <l n="21.683">Si turbae immixtus fugientum ad moenia Troum,</l>
             
            <l n="21.684">Sic quoque me capiet, ferroque invadet acuto</l>
             
            <l n="21.685">Imbellem obtruncans. Quid si versa agmina dira</l>
             
            <l n="21.686">Caede sinam hic foede sternat; celer ipse capessam</l>
             
            <l n="21.687">Iliacum at fugiens campum, saltusque virentes,</l>
             
            <l n="21.688">Et dumeta Idae subeam; dehinc vespere sero,</l>
             
            <l n="21.689">Fessus ubi abluero sudorem in flumine, furtim</l>
             
            <l n="21.690">Dardanios redeam ad muros? sed inania stulte <note type="numvers">
                  <sic>710</sic>
               </note>
            </l>
             
            <l n="21.691">Haec mihi cur frustra mens alto in pectore versat?</l>
             
            <l n="21.692">Heu metuo, in campum ne me divertere ab urbe</l>
             
            <l n="21.693">Sentiat, ac rapidis pedibus citus occupet heros,</l>
             
            <l n="21.694">Nec mihi jam liceat mortem et crudelia fata</l>
             
            <l n="21.695">Effugere. invictis nam longe viribus omnes</l>
             
            <l n="21.696">Ille viros animisque unus praestantibus anteit.</l>
             
            <l n="21.697">Quin potius contra gradior, pro moenibus et sto</l>
             
         
            <l n="21.698">Obvius? illi etiam corpus violabile ferro,</l>
             
            <pb n="v-568"/>
            <l n="21.699">Una et inest anima; utque ferunt mortalis et ipse est,</l>
             
            <l n="21.700">Jupiter usque virum magno licet auctet honore. <note type="numvers">
                  <sic>720</sic>
               </note>
            </l>
             
            <l n="21.701">Sic ait, inque gradu manet hosti adversus eodem, </l>
             
            <l n="21.702">Fortem animum pulchro pugnae succensus amore. </l>
             
            <l n="21.703">Ac veluti densos frutices, lustra horrida, linquens, </l>
             
            <l n="21.704">Venantem contra fert se panthera, periclum </l>
             
            <l n="21.705">Nec metuit, nec versa fugae dat terga, nec usquam </l>
             
            <l n="21.706">Clamore, atque canum latratu exterrita cedit; </l>
             
            <l n="21.707">Eminus ac telo, vel cominus icta, furori </l>
             
            <l n="21.708">Haud parcit confossa tamen, nec desinit acri </l>
             
            <l n="21.709">Ire animo contra, dum vel saevum arripit hostem, </l>
             
            <l n="21.710">Vel cadit ipsa suo se frustra in sanguine versans: <note type="numvers">
                  <sic>730</sic>
               </note>
            </l>
             
            <l n="21.711">Sic magni proles Antenoris, altus Agenor, </l>
             
            <l n="21.712">Versa negat dare terga fugae imperterritus ante, </l>
             
            <l n="21.713">Collata saevo dextra quam pugnet Achilli. </l>
             
            <l n="21.714">Ille gravem prae se clypeum gerit; et quatit hastam </l>
             
            <l n="21.715">Ingentem librans; magno et clamore profatur:</l>
             
            <l n="21.716">Hac te luce urbem sperabas, inclyte Achilleu, </l>
             
            <l n="21.717">Eversurum altam Priami, Troasque daturum </l>
             
            <l n="21.718">Exitio. demens! haec longus moenia circum </l>
             
            <l n="21.719">Restat adhuc labor, et duro sub Marte dolores. </l>
             
            <l n="21.720">Multa intus pubes, nec bello ignava, tuemur, <note type="numvers">
                  <sic>740</sic>
               </note>
            </l>
             
            <l n="21.721">Pro se quisque, urbem, carisque parentibus omnes, </l>
             
            <l n="21.722">Conjugibus natisque omnes dura omnia contra </l>
             
            <l n="21.723">Adsumus auxilio. sed tu tua fata subibis </l>
             
            <l n="21.724">Jam, reor, heic, quamvis saevus bellator et audax.</l>
             
            <l n="21.725">Sic ait, ac telum dextra contorsit acutum </l>
             
            <l n="21.726">Ingenti. stridens auram secat hasta, sub ipsum </l>
             
            <l n="21.727">Acta genu, adversum crus certo et perculit ictu, </l>
             
            <l n="21.728">Ocrea quod circum stanno ingens ducta recenti </l>
             
            <l n="21.729">Horrendum insonuit: longe tamen hasta retrorsum </l>
             
            <l n="21.730">Pulsa iit, aerata subiit nec cuspide corpus. <note type="numvers">
                  <sic>750</sic>
               </note>
            </l>
             
            <pb n="v-594"/>
            <l n="21.731">Dona etenim obstiterunt denso Vulcania textu.</l>
             
            <l n="21.732">Pelides tum deinde furens in Agenora dium</l>
             
            <l n="21.733">Irruit: eximiam cupido sed magnus Apollo</l>
             
            <l n="21.734">Invidit laudem; rapiens et Agenora, tectum</l>
             
            <l n="21.735">Nube cava longe deus abstulit, atque pericli</l>
             
            <l n="21.736">Securum bellique immunem jussit abire:</l>
             
            <l n="21.737">Ipse dolo a Teucris ignarum abducit Achillem.</l>
             
            <l n="21.738">Nanque, arma et vultum mentitus Agenoris, ipsos</l>
             
            <l n="21.739">Pelidae stetit ante pedes, citus irruit ille,</l>
             
            <l n="21.740">Praecipiti cursu fugientem pone secutus. <note type="numvers">
                  <sic>760</sic>
               </note>
            </l>
             
            <l n="21.741">Dum fugit hic, dum terga premit Peleïus heros</l>
             
            <l n="21.742">Arva secans, Xanthi retro et conversus ad amnem</l>
             
            <l n="21.743">Usque brevi spatio praeeuntem attingere sperat</l>
             
            <l n="21.744">(Nanque dolo captum spe Phoebus lactat inani):</l>
             
            <l n="21.745">Interea trepidi venere ad moenia Troës,</l>
             
            <l n="21.746">Atque intus laeti se condunt agmine denso,</l>
             
            <l n="21.747">Confertimque urbem complent, nec sistere cursum</l>
             
            <l n="21.748">Quisquam audet muros extra, sociosque manere;</l>
             
            <l n="21.749">Quaerere nec pugna quis raptas, quisve reversus</l>
             
            <l n="21.750">Incolumis: plenis cupidi sed condere in urbem <note type="numvers">
                  <sic>770</sic>
               </note>
            </l>
             
            <l n="21.751">Certant se portis, cursu quoscunque volucri</l>
             
            <l n="21.752">Ereptos leto servarunt genua pedesque. </l>
             
         </div>
         <div type="poesis-liber" met="hexameter" n="22">
            <head>HOMERI ILIADOS LIBER VICESIMUS SECUNDVS.</head>
            <l n="22.1">Sic trepido hi cursu fusi per moenia, quales</l>
             
            <l n="22.2">Hinnulei, terguntque artus sudore madentes,</l>
             
            <l n="22.3">Atque sitim potu restinguunt, membraque longo</l>
             
            <l n="22.4">Fessa opere acclinant ad propugnacula. Grajūm</l>
             
            <l n="22.5">Interea pubes muro clypeata propinquat</l>
             
            <l n="22.6">Hectora sed vinctum duri vis effera fati</l>
             
            <l n="22.7">Extra urbem tenuit, Scaeaeque ad limina portae. </l>
             
            <l n="22.8">Parte alia Aeaciden compellat Phoebus Apollo:</l>
             
            <l n="22.9">Nam cur me insequeris celeri pede fretus, Achille,</l>
             
            <l n="22.10">Mortalis divūm? nec sentis, quem premis audax, <note type="numvers">10</note>
            </l>
             
            <l n="22.11">Esse deum; stultusque furis sine fine modoque.</l>
             
            <l n="22.12">Non tibi jam cordi est turbatos perdere Troas.</l>
             
            <l n="22.13">Quos urbs tuta sinu condit: tu devius erras</l>
             
            <l n="22.14">Incassum. nec enim leto me straveris, aevo</l>
             
            <l n="22.15">Natum immortali, Parcarum et lege solutum. </l>
             
            <l n="22.16">Huic celer immani Pelides concitus ira:</l>
             
            <l n="22.17">Laesisti male me Arcitenens, teterrime divūm,</l>
             
            <l n="22.18">Huc muro avertens. multi nanque, ante subirent</l>
             
            <l n="22.19">Quam muros, strati jacuissent pulvere in atro.</l>
             
            <l n="22.20">Eximia nunc me fraudasti laude; fugacem <note type="numvers">20</note>
            </l>
             
            <l n="22.21">Servasti et pubem ex facili; quod scilicet ullum</l>
             
            <l n="22.22">Haud metuis facti ultorem. mihi nanque facultas</l>
             
            <l n="22.23">Si foret ulcisci, non hoc impune tulisses. </l>
             
            <l n="22.24">Haec ait; atque animis ingentibus efferus urbis</l>
             
            <l n="22.25">Iliacae ruit ad muros. per nota sonantem</l>
             
            <l n="22.26">Ut rapiens currum plani volat aequora campi </l>
             
            <pb n="v-22"/>
            <l n="22.27">Victor equus cursu facili: sic genua movebat</l>
             
            <l n="22.28">Atque pedes alacer, cursu nec lassus Achilles.</l>
             
            <l n="22.29">Hunc Priamus longe agnovit, campoque volantem,</l>
             
            <l n="22.30">Fulgentemque armis, clarum ceu sidus, in aestu <note type="numvers">30</note>
            </l>
             
            <l n="22.31">Quod primo autumni exoritur, lateque coruscis</l>
             
            <l n="22.32">Astra inter claret radiis, fulgetque sub alta</l>
             
            <l n="22.33">Nocte; canem dicunt quem nimbiferi Orionis;</l>
             
            <l n="22.34">Igne ardens claro sidus, verum omine diro</l>
             
            <l n="22.35">Triste, sitim morbosque ferens mortalibus aegris:</l>
             
            <l n="22.36">Sic pectus circa Pelidae saeva micabant</l>
             
            <l n="22.37">Aera, furens rapido cursu dum fertur ad urbem.</l>
             
            <l n="22.38">At senior tristesque alto de pectore plorans</l>
             
            <l n="22.39">Rumpebat gemitus, manibus pulsabat honestum</l>
             
            <l n="22.40">Et caput elatis alte, moestoque ululatu <note type="numvers">40</note>
            </l>
             
            <l n="22.41">Clamabat, dulcem exorans inflectere gnatum</l>
             
            <l n="22.42">Si posset. Scaea stabat nil territus ille</l>
             
            <l n="22.43">Pro porta, opperiens venientem immotus Achillem,</l>
             
            <l n="22.44">Vesano et pugnae mentem succensus amore.</l>
             
            <l n="22.45">Cui senior tenditque manus, moestaque morantem</l>
             
            <l n="22.46">Voce vocans, lacrimis haec supplex fatur obortis:</l>
             
            <l n="22.47">Hector dulce caput, sanguis meus, huc ades, istum</l>
             
            <l n="22.48">Nec solus, nullo Troum stipante, maneto;</l>
             
            <l n="22.49">Confestim subeas fatum ne triste cruento</l>
             
            <l n="22.50">Stratus ab Aeacida: multo est nam fortior ille. <note type="numvers">50</note>
            </l>
             
            <l n="22.51">Improbus o utinam dis tam carus foret aequis,</l>
             
            <l n="22.52">Quam mihi. jam leto domiti, campoque jacentis</l>
             
            <l n="22.53">Membra canes rabidae traherent, diraeque volucres;</l>
             
            <l n="22.54">Linqueret ac saevus mihi tunc praecordia moeror.</l>
             
            <l n="22.55">Ille orbum fecit multa me prole bonaque</l>
             
            <l n="22.56">Efferus; atque alios mihi gnatos morte peremit,</l>
             
            <l n="22.57">Venum alios capiens longinquas misit in oras.</l>
             
            <l n="22.58">Quin et nunc Teucros inter tuta urbe receptos,</l>
             
            <l n="22.59">(Me miserum!) haud video, frustra quaerens, Polydorum</l>
             
            <l n="22.60">Dīs forma similem, clarumque Lycaona, dia <note type="numvers">60</note>
            </l>
             
            <l n="22.61">Quos mihi Laothoë peperit. sed, lumine dulcis</l>
             
            <l n="22.62">Hi vitae in castris Danaūm si forte fruuntur,</l>
             
            <l n="22.63">Aere queant redimi, atque auro: nam plurima nobis</l>
             
            <l n="22.64">Gaza domi est, gnatae quam praebuit inclytus Altes.</l>
             
            <l n="22.65">Quod si morte jacent, Orcum et subiere, dolebo</l>
             
            <l n="22.66">Ipse quidem, et mater, quorum de sanguine creti:</l>
             
            <l n="22.67">Luctus erit populo brevior tamen, ultima si non</l>
             
            <l n="22.68">Tu quoque fata feras Pelidae stratus ab hasta.</l>
             
            <l n="22.69">Murum, gnate, subi: fer gressum in moenia, Troas</l>
             
            <l n="22.70">Ut pavidos serves, et Troadas, ut decus ingens. <note type="numvers">70</note>
            </l>
             
            <l n="22.71">Victori ne des Pelidae, neu tibi dulcis</l>
             
            <l n="22.72">Flos aevi pereat misero. Me respice saltem,</l>
             
            <l n="22.73">Gnate, mala pressum aerumna, sensuque vigentem</l>
             
            <l n="22.74">Mentis adhuc: fessum extremae. sub fine senectae</l>
             
            <l n="22.75">Quem forte in misera perdet Saturnius, urbem</l>
             
            <l n="22.76">Captam hosti, ac dirae cladis genus omne videntem:</l>
             
            <l n="22.77">Mactari ferro gnatos, mea viscera, gnatas</l>
             
            <l n="22.78">Raptari, thalamos everti, corpora terrae</l>
             
            <l n="22.79">Infantum allidi puerorum, dum fera gliscit;</l>
             
            <l n="22.80">Ira, nurus manibus vexari dira furentum <note type="numvers">80</note>
            </l>
             
            <l n="22.81">Grajorum. haec passum spectacla horrenda cruenti</l>
             
            <l n="22.82">Me fortasse canes ipsum mandentque trahentque</l>
             
            <l n="22.83">Pro foribus; jaculove aliquis, vel figet acuto</l>
             
            <l n="22.84">Postquam ense imbellem, vique hanc de corpore pellet</l>
             
            <l n="22.85">Dura animam) ipse alui quos intra regia fidos</l>
             
            <l n="22.86">Tecta canes, vesci ad mensam, servareque suetos</l>
             
            <l n="22.87">Limina: large, hausto domini qui sanguine primam</l>
             
            <l n="22.88">Ante domum tepida satiati caede jacebunt.</l>
             
            <l n="22.89">Non foedum est juveni, duro in certamine pugnae</l>
             
            <l n="22.90">Cum cecidit ferro confossus membra, jacere <note type="numvers">90</note>
            </l>
             
            <pb n="v-72"/>
            <l n="22.91">Nudatumque artus, largoque cruore madentem,</l>
             
            <l n="22.92">Morte tamen pulchrum florenti corpore in ipsa:</l>
             
            <l n="22.93">At senis incanumque caput, barbamque, retectum</l>
             
            <l n="22.94">Et ventrem saevo ore canum si turba perempti</l>
             
            <l n="22.95">Dilacerat, nullum mortali hoc foedius usquam est</l>
             
            <l n="22.96">Spectaclum, atque magis miserum et lacrimabile. Tales</l>
             
            <l n="22.97">Fundebat senior questus, canamque trahebat</l>
             
            <l n="22.98">Caesariem vellens manibus: verum Hectora nullo</l>
             
            <l n="22.99">Quibat, multa rogans ploransque, inflectere pacto. </l>
             
            <l n="22.100">Nec minus et mater plorabat perdita luctu; <note type="numvers">100</note>
            </l>
             
            <l n="22.101">Atque sinum laxans dextra, laevaque papillam</l>
             
            <l n="22.102">Exsertam ostendens, tales dabat anxia voces: </l>
             
            <l n="22.103">Hanc cernens reverere Hector. miserere parentis </l>
             
            <l n="22.104">Longaevae. puero si quando, haec ubera praebens, </l>
             
            <l n="22.105">Tristem sedavi fletum, nunc mente recurset, </l>
             
            <l n="22.106">Gnate, precor memori. saevum arce a corpore clausus </l>
             
            <l n="22.107">Urbe hostem: demens, ne sta pro moenibus olli </l>
             
            <l n="22.108">Obvius. heu, leto si te dabit, haud ego molli </l>
             
            <l n="22.109">Te impositum lecto, carum, mea viscera, germen, </l>
             
            <l n="22.110">Inclyta nec tua te conjux deflebit: at altas <note type="numvers">110</note>
            </l>
             
            <l n="22.111">Grajorum longe ad naves discerpta jacentis </l>
             
            <l n="22.112">Membra canes avidi crudeli dente vorabunt.</l>
             
            <l n="22.113">Hectora sic ambo fletu precibusque parentes </l>
             
            <l n="22.114">Aggressi orabant: neuter sed flectere mentem </l>
             
            <l n="22.115">Evaluit. manet impavidus pro moenibus ille </l>
             
            <l n="22.116">Usquam nec cedens, venientem exspectat Achillem. </l>
             
            <l n="22.117">Magnus uti coluber, pastus mala gramina, servat </l>
             
            <l n="22.118">Trux sua lustra, virum opperiens; atque aestuat ira,  </l>
             
            <l n="22.119">Horrendoque oculos micat igni; tectaque circum </l>
             
            <l n="22.120">Convolvit sese impavidus pugnaeque paratus: <note type="numvers">120</note>
            </l>
             
            <l n="22.121">Hector magnanimo sic vim sub pectore condens </l>
             
            <l n="22.122">Indomitam, nusquam cedebat, nixus eodem</l>
             
            <pb n="Homer-v-96"/>
            <l n="22.123">Ille gradu; et clypeum procurvae ad grandia turris</l>
             
            <l n="22.124">Saxa gravem acclinans. curis tamen aestuat intus,</l>
             
            <l n="22.125">Atque haec solicito secum sub corde volutat: </l>
             
            <l n="22.126">Me miserum! subeo si portas, moenia et urbis,</l>
             
            <l n="22.127">Polydamas primus dictis me incesset amaris.</l>
             
            <l n="22.128">Ocyus ad muros Troas qui ducere jussit</l>
             
            <l n="22.129">Nocte hac, heu miseros quae perdidit; acer in arma</l>
             
            <l n="22.130">Qua rediit Trojae clades ac terror Achilles: <note type="numvers">130</note>
            </l>
             
            <l n="22.131">Ast ego contempsi monstrantem vera, monenti</l>
             
            <l n="22.132">Cum foret utilius multo submittere mentem:</l>
             
            <l n="22.133">Nunc, populum indocilis postquam nil tale merentem</l>
             
            <l n="22.134">Exitio stravi, pudet ora subire meorum,</l>
             
            <l n="22.135">Et vereor Troasque et Troadas: hoc mihi nequis</l>
             
            <l n="22.136">Olim deterior tamen exprobret: Ipse suorum</l>
             
            <l n="22.137">Exitio pubem dedit Hector robore fretus.</l>
             
            <l n="22.138">Sic dicent. fuerit mihi tunc optatius acri</l>
             
            <l n="22.139">Depugnasse animo, inque urbem rediisse perempto</l>
             
            <l n="22.140">Aeacida, aut pulchra cecidisse heic morte peremptum <note type="numvers">140</note>
            </l>
             
            <l n="22.141">Aeacida a magno patriae pro moenibus urbis.</l>
             
            <l n="22.142">Quod si deponam clypeum, galeamque relinquam;</l>
             
            <l n="22.143">Et muro acclinans hastam, dehinc ipse profectus</l>
             
            <l n="22.144">Magnanimo occurram supplex et inermis Achilli,</l>
             
            <l n="22.145">Argivamque Helenam, quamcunque in puppibus altis</l>
             
            <l n="22.146">Et Paris huc vexit gazam, quae tristis origo</l>
             
            <l n="22.147">Prima fuit belli, dicam aequa mente daturum</l>
             
            <l n="22.148">Atridis; tum quidquid opum latet urbe, seorsum</l>
             
            <l n="22.149">Pollicear Grajis ultro partirier; omnes </l>
             
            <l n="22.150">Inde adigam Troas testari numina divūm, <note type="numvers">150</note>
            </l>
             
            <l n="22.151">Nil fore, quod celent, rerum, quas continet amplo</l>
             
            <l n="22.152">Urbs gremio; nil, quod non partes, fraude remota,</l>
             
            <l n="22.153">In geminas tribuant, cedat quarum altera Grajis.</l>
             
            <l n="22.154">Sed quid ego haec autem nequidquam vana voluto? </l>
             
            <pb n="v-122"/>
            <l n="22.155">Quid si, cum veniam supplex, genibusque furentis</l>
             
            <l n="22.156">Advolvar, me nil miserans ferus ille, precantem</l>
             
            <l n="22.157">Nec veritus, ferro armatus invadat inermem;</l>
             
            <l n="22.158">Tam facile et perimar, mulier quam nescia belli?</l>
             
            <l n="22.159">Non est qui possit blando sermone moveri,</l>
             
            <l n="22.160">Nec quicum liceat garrire ac vana jocari: <note type="numvers">160</note>
            </l>
             
            <l n="22.161">Garrit ut a quercu interdum saxoque puella</l>
             
            <l n="22.162">Et juvenis. praestat pugnare, ac noscere tandem,</l>
             
            <l n="22.163">Eximiam laudem cui Jupiter annuat aequus. </l>
             
            <l n="22.164">Dum tales dubio mutabat pectore curas</l>
             
            <l n="22.165">Hector, in adversum cursu tendebat Achilles.</l>
             
            <l n="22.166">Fulmineus veluti Mavors in vertice cristas</l>
             
            <l n="22.167">Concutiens per bella ruit, sic ille ruebat,</l>
             
            <l n="22.168">Sublatamque humero quatiebat concitus hastam</l>
             
            <l n="22.169">Fraxineam, ingentem. totum cui corpus ahena</l>
             
            <l n="22.170">Luce micat; qualem fundit vel flamma, vel ipse, <note type="numvers">170</note>
            </l>
             
            <l n="22.171">Ardet ubi Eoo surgens de gurgite, Phoebus. </l>
             
            <l n="22.172">Non tulit horrendam speciem, non Hector eodem </l>
             
            <l n="22.173">Sustinuit mansisse loco, Scaeamque reliquit </l>
             
            <l n="22.174">Immemor a tergo portam. mora nulla, fugacem </l>
             
            <l n="22.175">Aeacides pedibus melior premit. Ille volantes </l>
             
            <l n="22.176">Ut quondam ante alias longe pernicior omnes </l>
             
            <l n="22.177">Accipiter visam aeria de rupe columbam </l>
             
            <l n="22.178">Insequitur lapsu facili: raptim volat illa, </l>
             
            <l n="22.179">Obliquatque viam fugiens tremefacta; superstat </l>
             
            <l n="22.180">Hostis atrox, promitque ungues, et clangit acutum; 180 </l>
             
            <l n="22.181">Dira fames avidum exacuit, praedaeque cupido: </l>
             
            <l n="22.182">Sic celer Aeacides planta pernice volabat </l>
             
            <l n="22.183">Igneus; obliquo cursu vitare volantem </l>
             
            <l n="22.184">Sic frustra optabat patriae sub moenibus Hector </l>
             
            <l n="22.185">Genua levis jactans. Et jam post terga relictus </l>
             
            <l n="22.186">Agger erat, surgensque altas caprificus ad auras.</l>
             
            <pb n="v-145"/>
            <l n="22.187">Hac rapidi muro subter venere per amplae</l>
             
            <l n="22.188">Strata viae, gravibus qua pressa est orbita plaustris,</l>
             
            <l n="22.189">Ad scatebram, geminus pulchri fons unde Scamandri</l>
             
            <l n="22.190">Prosilit; ille quidem calidus fumique vaporem <note type="numvers">190</note>
            </l>
             
            <l n="22.191">Efflans, subjecto veluti si ferveat igne;</l>
             
            <l n="22.192">Aestate hic gelidus media, ceu grandine constet,</l>
             
            <l n="22.193">Atque nivem glaciemque algenti devehat alveo.</l>
             
            <l n="22.194">Hos duo structa manu niveo de marmore labra</l>
             
            <l n="22.195">Excipiunt; ubi, dum quondam pax alma vigeret,</l>
             
            <l n="22.196">Nec Danaūm Phrygias exercitus isset ad arces,</l>
             
            <l n="22.197">Iliades puro vestes in fonte lavabant.</l>
             
            <l n="22.198">Troius hac Hector simul et Peleïus heros,</l>
             
            <l n="22.199">Hic fugiens, hic tergo instans fugientis, anheli</l>
             
            <l n="22.200">Transcurrere. fugit fortis, sed fortior illum <note type="numvers">200</note>
            </l>
             
            <l n="22.201">Insequitur; nimbo similes celerique sagittae</l>
             
            <l n="22.202">Ambo. non etenim vel pellis rapta juvenco,</l>
             
            <l n="22.203">Vel pecus est pugnae pretium; quae praemia vulgo</l>
             
            <l n="22.204">Cursor habet: magni sedenim de sanguine certant</l>
             
            <l n="22.205">Hectoris, hic cupiens servare, hic perdere leto.</l>
             
            <l n="22.206">Ac veluti Eleo quondam in certamine metam</l>
             
            <l n="22.207">Se circum rapidi flectunt, spumisque madescunt</l>
             
            <l n="22.208">Alipedes palmae studio; queis munus opimum</l>
             
            <l n="22.209">Vel mulier captiva, tripus vel ponitur aureus:</l>
             
            <l n="22.210">Sic magnam Priami variis ter cursibus urbem <note type="numvers">210</note>
            </l>
             
            <l n="22.211">Lustravere viri, quos desuper omne deorum</l>
             
            <l n="22.212">Concilium summo celsi de vertice Olympi</l>
             
            <l n="22.213">Spectabat. Rex in mediis haec Jupiter orsus:</l>
             
            <l n="22.214">Caelicolae magni, carum caput Hectora pelli</l>
             
            <l n="22.215">Dardanios circa muros, frustraque pericli</l>
             
            <l n="22.216">Velle fugam, video; curisque ingentibus angor.</l>
             
            <l n="22.217">Nam saepe Idaei sinuoso in vertice montis,</l>
             
            <l n="22.218">Atque urbe in summa tauros mactavit ad aras </l>
             
            <pb n="v-172"/>
            <l n="22.219">Ille meas; cursu quem nunc premit acer Achilles.</l>
             
            <l n="22.220">Verum agite, atque animo quae nunc sententia surgat <note type="numvers">220</note>
            </l>
             
            <l n="22.221">Dicite, seu dirae juvenem subducere morti,</l>
             
            <l n="22.222">Seu victum placeat manes demittere ad imos. </l>
             
            <l n="22.223">Jupiter haec. reddit contra sed talia Pallas:</l>
             
            <l n="22.224">o pater, o nutu cogis qui nigra potenti</l>
             
            <l n="22.225">Nubila, et horrisonas torques per inania flammas,</l>
             
            <l n="22.226">Mortalem, dura fatorum lege teneri</l>
             
            <l n="22.227">Quem nosti, serves, certaque a morte reducas?</l>
             
            <l n="22.228">Tu major: factum sed non laudabimus omnes. </l>
             
            <l n="22.229">Cui pater omnipotens: Dulcis Tritonia, pone</l>
             
            <l n="22.230">Corde metum; non haec animo sententia nostro <note type="numvers">230</note>
            </l>
             
            <l n="22.231">Certa sedet. quid, non simulata mente locutum</l>
             
            <l n="22.232">Sensisti? mitem certe facilemque futurum</l>
             
            <l n="22.233">Me tibi, polliceor. tu quae fert corde voluntas</l>
             
            <l n="22.234">Exsequere, atque metu coeptis ne absiste. Volentem</l>
             
            <l n="22.235">His gnatam exacuit dictis pater. ilicet auras</l>
             
            <l n="22.236">Diva secans, alto venit de vertice Olympi,</l>
             
            <l n="22.237">Hector ubi ingenti gyro fugit usque, nec ullam</l>
             
            <l n="22.238">Dat fesso requiem celeri pede fretus Achilles.</l>
             
            <l n="22.239">Qualis venator cervum canis urget in altis</l>
             
            <l n="22.240">Montibus expulsum latebris, perque horrida dumis <note type="numvers">240</note>
            </l>
             
            <l n="22.241">Tesqua, per et valles; altum hic se condere certat</l>
             
            <l n="22.242">In nemus: ille sagax quaeritque, erratque, latentemque</l>
             
            <l n="22.243">Invenit: argutis resonant latratibus agri:</l>
             
            <l n="22.244">Talis frustra optat latebram, nec fallit Achillem</l>
             
            <l n="22.245">Hector. nam quoties ad muros flectere cursum</l>
             
            <l n="22.246">Tentavit, turrique altae succedere, si quis</l>
             
            <l n="22.247">Lasso ferret opem jaculans, hostemque fugaret</l>
             
            <l n="22.248">Missilibus; toties tentantem ad litora vertit</l>
             
            <l n="22.249">Pelides subito praecurrens, moenibus ipse</l>
             
            <l n="22.250">Et proprior longe seclusum absterruit urbe. <note type="numvers">250</note>
            </l>
             
            <pb n="v-197"/>
            <l n="22.251">Ac veluti nocte obscura, cum somnia mentem</l>
             
            <l n="22.252">Vana cient, alter cedentem urgere videtur</l>
             
            <l n="22.253">Frustra, alter celerare fugam, nec posse: ruebant</l>
             
            <l n="22.254">Sic ambo; fugientem avido non prendere cursu</l>
             
            <l n="22.255">Hic poterat: non ille fuga vitare sequentem.</l>
             
            <l n="22.256">Nec leto eriperet sese, ni, fine sub ipso</l>
             
            <l n="22.257">Occurrens, habilem juveni per membra vigorem,</l>
             
            <l n="22.258">Et celerem afflasset pedibus vim Phoebus Apollo.</l>
             
            <l n="22.259">Flammeus ergo volat campo. Processerat agmen </l>
             
            <l n="22.260">Myrmidonum interea. socios at parcere ferro <note type="numvers">260</note>
            </l>
             
            <l n="22.261">Ipse procul jussit, dextraque et vertice toto</l>
             
            <l n="22.262">Abnuit Aeacides currentem incessere telis.</l>
             
            <l n="22.263">Quippe timet ne forte prior quis vulneret: ipse</l>
             
            <l n="22.264">Post veniat, primae referat nec laudis honorem. </l>
             
            <l n="22.265">Jam geminos quartum ad fontes et labra Scamandri</l>
             
            <l n="22.266">Ventum erat. Ipse manu lances tum Jupiter aureas</l>
             
            <l n="22.267">Sustulit, imposuitque amborum tristia fata;</l>
             
            <l n="22.268">Hectoris hinc: ast hinc, Pelidae. pondere sedit</l>
             
            <l n="22.269">Pressa suo, nigrumque gravis descendit ad Orcum</l>
             
            <l n="22.270">Hectoris atra dies, hunc liquit Phoebus Apollo <note type="numvers">270</note>
            </l>
             
            <l n="22.271">Suspirans: illi placido Tritonia vultu</l>
             
            <l n="22.272">Miranti stetit ad latus, et sic ore locuta est: </l>
             
            <l n="22.273">Aeacida armipotens, magni cui rector Olympi </l>
             
            <l n="22.274">Ille favet, clarum nunc te ad tua castra reducet </l>
             
            <l n="22.275">Gloria. tempus adest, fortis quo concidat Hector. </l>
             
            <l n="22.276">Non illum adversae fortunam evadere pugnae </l>
             
            <l n="22.277">Fata sinunt; lacrimans non si procumbat Apollo </l>
             
            <l n="22.278">Ante Jovem, genua amplectens, genibusque volutans. </l>
             
            <l n="22.279">Verum age, tu paullum interea consiste, laboris </l>
             
            <l n="22.280">Esto aliqua et longi requies: huc ipsa dolosis <note type="numvers">280</note>
            </l>
             
            <l n="22.281">Priamiden verbis ad praelia dura vocabo.</l>
             
            <l n="22.282">Sic ait; ille deae, promisso munere laetus,</l>
             
            <pb n="v-224"/>
            <l n="22.283">Paruit, et longa nitens stetit arduus hasta.</l>
             
            <l n="22.284">Deïphobi at simulans incessum atque arma Minerva,</l>
             
            <l n="22.285">Omnia Deïphobo similis, vocemque, habitumque,</l>
             
            <l n="22.286">Hectora consequitur, fictoque ita pectore fatur: </l>
             
            <l n="22.287">Heu, frater venerande, nimis cursu acer Achilles</l>
             
            <l n="22.288">Te premit. audendum dextra. consistere contra</l>
             
            <l n="22.289">Tempus adest, atque arma viro mecum obvia ferre. </l>
             
            <l n="22.290">Haec fanti, haec contra reddit Mavortius Hector: <note type="numvers">290</note>
            </l>
             
            <l n="22.291">Deïphobe, haud nescis longe ut te fratribus unum</l>
             
            <l n="22.292">Praetulerim cunctis, Priamo quicunque creati</l>
             
            <l n="22.293">Atque Hecuba: posthac multo sed carior idem,</l>
             
            <l n="22.294">Frater, eris; tutos extra procedere muros</l>
             
            <l n="22.295">Optasti quando solus, fratrique tulisti</l>
             
            <l n="22.296">Auxilium: mansere alii. Tritonia contra: </l>
             
            <l n="22.297">Multa quidem lacrimans genitor, venerandaque mater, </l>
             
            <l n="22.298">Et flentum circa comitum me plurima turba </l>
             
            <l n="22.299">(Tantus habet cunctis mentes et pectora terror) </l>
             
            <l n="22.300">Conata est patriis retinere in sedibus: at me <note type="numvers">300</note>
            </l>
             
            <l n="22.301">Ingens assiduo pulsabat cura dolore </l>
             
            <l n="22.302">Te super, atque animos stimulis figebat acutis. </l>
             
            <l n="22.303">Verum age tempus adest tela obvia ferre, nec hastis </l>
             
            <l n="22.304">Pacere. nunc ferro cernendum, nostra ne Achilles </l>
             
            <l n="22.305">Arma ferat tepido rorantia sanguine victor, </l>
             
            <l n="22.306">An victus spolia ampla suo det foeda cruore.</l>
             
            <l n="22.307">Haec ubi dicta dedit, fallax praecessit: at Hector </l>
             
            <l n="22.308">Pone subit magnum gradiens, hostique propinquat. </l>
             
            <l n="22.309">Tum prior has alto fudit de pectore voces:</l>
             
            <l n="22.310">Non te, Pelide, fugiam velut ante; sat urbem <note type="numvers">310</note>
            </l>
             
            <l n="22.311">Ter magnam circa fugi, nec territus usquam </l>
             
            <l n="22.312">Stare loco, et ferro potui decernere. sed nunc </l>
             
            <l n="22.313">Stat conferre manum, stat vinci aut vincere. divūm </l>
             
            <l n="22.314">At memores, firmant foedus qui numine, pugnae </l>
             
            <pb n="v-254"/>
            <l n="22.315">Dicamus legem. si te demittere ad umbras,</l>
             
            <l n="22.316">Ut reor, annuerit caelo pater ille; jacentem</l>
             
            <l n="22.317">Non ego te saevus foedabo; fortia tantum</l>
             
            <l n="22.318">Arma legam, Danai referent exsangue cadaver.</l>
             
            <l n="22.319">Tu nunc sponde eadem, tua si fors coepta secundet. </l>
             
            <l n="22.320">Torvus at ille: Mihi quas leges, fidaque narras <note type="numvers">320</note>
            </l>
             
            <l n="22.321">Foedera? nulla viris fulvisque leonibus unquam</l>
             
            <l n="22.322">Foedera sunt, saevo mollis nec jungitur unquam</l>
             
            <l n="22.323">Agna lupo; non ullus amor, nec foedera nobis</l>
             
            <l n="22.324">Esse queant, fuso alteruter dum sanguine Marti</l>
             
            <l n="22.325">Spectaclum torvo jaceat. nunc roboris esto,</l>
             
            <l n="22.326">Virtutisque memor, saevis nunc acer in armis.</l>
             
            <l n="22.327">Nulla fugae ratio. Pallas te scilicet hasta</l>
             
            <l n="22.328">Ipsa mea jam transadiget, jam dira meorum</l>
             
            <l n="22.329">Funera morte lues merita, Danaūmque labores. </l>
             
            <l n="22.330">Haec memorat, vibransque hastam contorsit: at Hector <note type="numvers">330</note>
            </l>
             
            <l n="22.331">Praevidit contra venientem, et corpore paullum </l>
             
            <l n="22.332">Subsedit flexo: supra caput aerea stridens </l>
             
            <l n="22.333">Horrendum volat hasta, solo et defixa tremebat </l>
             
            <l n="22.334">In viridi, post terga viri. Tritonia Pallas </l>
             
            <l n="22.335">Quam subito evulsam (nil senserat Hector ) Achilli</l>
             
            <l n="22.336">Reddidit ipsa ferens. vitata morte superbus </l>
             
            <l n="22.337">Cui sic Priamides laetanti pectore fatur:</l>
             
            <l n="22.338">Errasti, vana spe lusus scilicet: at me </l>
             
            <l n="22.339">Ab Jove cognoras moriturum. certe ita mendax </l>
             
            <l n="22.340">Dixisti; mendax, et garrulus, et vafer idem; <note type="numvers">340</note>
            </l>
             
            <l n="22.341">Territus ut pavida languerem ad fortia mente. </l>
             
            <l n="22.342">Non tamen indecorem sternes, hastamque licebit </l>
             
            <l n="22.343">Ingerere in tergum fugientis: tela ferenti </l>
             
            <l n="22.344">Obvia sed pectus, si quis deus hanc tibi laudem </l>
             
            <l n="22.345">Annuit, adversum perrumpe. hanc ipse vicissim </l>
             
            <l n="22.346">Nunc devita hastam, tenues quae transilit auras</l>
             
            <pb n="v-285"/>
            <l n="22.347">Aerea; totam utinam defixam in corpore gestes.</l>
             
            <l n="22.348">Hoc levius Teucris bellum fuat, improbe, caeso</l>
             
            <l n="22.349">Te, miseros gravius quo nemo et acerbius urget. </l>
             
            <l n="22.350">Haec fatus, magna longam vi conjicit hastam, <note type="numvers">350</note>
            </l>
             
            <l n="22.351">Et clypei umbonem medium ferit. irrita cuspis</l>
             
            <l n="22.352">Retro abiit vacuas longe sed pulsa per auras.</l>
             
            <l n="22.353">Hector at ingemuit, quod frustra fugerat ingens</l>
             
            <l n="22.354">Emissum dextra telum; incertusque dolensque</l>
             
            <l n="22.355">Dejecit vultum; haud aliud, quod mittere posset,</l>
             
            <l n="22.356">Nanque aderat telum. magna tum voce vocatque</l>
             
            <l n="22.357">Deïphobum, poscitque hastam: dilapsus at ille</l>
             
            <l n="22.358">Cesserat in tenues ventos. tum denique fraudem</l>
             
            <l n="22.359">Sensit; et has gemitu fudit de pectore voces: </l>
             
            <l n="22.360">Heu miserum huc divi me ad mortem nempe vocarunt. <note type="numvers">360</note>
            </l>
             
            <l n="22.361">Quippe ego Deïphobum mihi fratrem adstare putabam:</l>
             
            <l n="22.362">Urbe sed inclusus muro est super ille: Minerva</l>
             
            <l n="22.363">Me specie captum fallax delusit inani.</l>
             
            <l n="22.364">Nunc mihi mors instat misero mala, nunc mihi triste</l>
             
            <l n="22.365">Imminet exitium: nusquam fuga. scilicet olim</l>
             
            <l n="22.366">Servari caput hoc Phoeboque Jovique placebat,</l>
             
            <l n="22.367">E mediis ultro qui me rapuere periclis</l>
             
            <l n="22.368">Incolumem facilesque bonique: immania nunc me</l>
             
            <l n="22.369">Fata premunt, urgentque inimico numine Parcae.</l>
             
            <l n="22.370">Non tamen ignavus moriar, laudemque decusque <note type="numvers">370</note>
            </l>
             
            <l n="22.371">Oblitus. contra stat niti, et morte sub ipsa</l>
             
            <l n="22.372">Magnum aliquid patrare, aetas quod postera laudet. </l>
             
            <l n="22.373">Haec ubi sic fatus, vagina diripit ensem</l>
             
            <l n="22.374">Ad latus haerentem, magnum, ferroque rigentem</l>
             
            <l n="22.375">Indomito; adversumque furens incurrit in hostem.</l>
             
            <l n="22.376">Qualis ubi altivolans obscura e nube virentem</l>
             
            <l n="22.377">Sese aquila in campum praeceps demittit, et agnum</l>
             
            <l n="22.378">Aut pavidum leporem pedibus levis involat uncis: </l>
             
            <pb n="Homer-v-310"/>
            <l n="22.379">Sic ensem vibrans torvus ruit Hector acutum.</l>
             
            <l n="22.380">Nec minus Aeacides contra volat igneus, altum <note type="numvers">380</note>
            </l>
             
            <l n="22.381">Incensus furiis pectus; laevaque micantis</l>
             
            <l n="22.382">Praeportat clypei textum admirabile; nutat</l>
             
            <l n="22.383">Quatuor insignis conis in vertice cassis,</l>
             
            <l n="22.384">Aurataeque tremunt moto circum aere cristae,</l>
             
            <l n="22.385">Quas apici densas aptarat Mulciber alto.</l>
             
            <l n="22.386">Multa intempestae ceu vesper noctis in umbra</l>
             
            <l n="22.387">Luce micat; nullum quo caelo est pulchrius astrum:</l>
             
            <l n="22.388">Sic multa Aeacidae cuspis tum luce micabat</l>
             
            <l n="22.389">Fulgens. quam dextra librans fatale parabat</l>
             
            <l n="22.390">Priamidae vulnus; pulchrum acri et lumine corpus <note type="numvers">390</note>
            </l>
             
            <l n="22.391">Lustrabat; ferro quae pars mage pervia. totum</l>
             
            <l n="22.392">Aerea, Patrocli exuviae, circum arma tegebant:</l>
             
            <l n="22.393">Colla humerumque inter parva modo parte patebat</l>
             
            <l n="22.394">Guttur, ubi est animae leto via proxima. longam</l>
             
            <l n="22.395">Hac hastam subito incurrens celer egit Achilles.</l>
             
            <l n="22.396">Trans abiit teneram cervicem cuspis ahena,</l>
             
            <l n="22.397">Nec tamen aere gravis praecidit fraxinus udae</l>
             
            <l n="22.398">Vocis iter, verbis alterna ut reddere posset</l>
             
            <l n="22.399">Verba. Heros jacuit collapsus pulvere in atro.</l>
             
            <l n="22.400">Haec super at, victo insultans, jactavit Achilles: <note type="numvers">400</note>
            </l>
             
            <l n="22.401">Hector, post saeva Patroclum morte peremptum</l>
             
            <l n="22.402">Tu fore te incolumem sperabas; nec metus ullus</l>
             
            <l n="22.403">Ulla mei nec erat ratio. vesane, relictus</l>
             
            <l n="22.404">Ultor ego ad naves fueram, praestantior armis</l>
             
            <l n="22.405">Haud paullo; tibi qui nervos et genua resolvi.</l>
             
            <l n="22.406">Nunc tua membra canesque trahent avidaeque volucres</l>
             
            <l n="22.407">Strata solo foede: Patroclo at justa frequenti</l>
             
            <l n="22.408">Persolvent pompa mecum funebria Graji. </l>
             
            <l n="22.409">Haec ille: ast Hector languens jam morte propinqua:</l>
             
            <l n="22.410">Per caput obtestor supplex, per genua, parentes <note type="numvers">410</note>
            </l>
             
            <pb n="v-338"/>
            <l n="22.411">Perque tuos, canibus ne foedis linque vorandum.</l>
             
            <l n="22.412">Accipe sed magnum pondus fulvi aeris et auri,</l>
             
            <l n="22.413">Quae tibi dona dabunt genitor meus, et mea mater,</l>
             
            <l n="22.414">Corpus et exanimum redde, ut me rite supremo</l>
             
            <l n="22.415">Defletum imponant Troësque ac Troades igni. </l>
             
            <l n="22.416">Olli torva mens contra sic fatur Achilles:</l>
             
            <l n="22.417">Improbe, ne frustra supplex per genua, parentes</l>
             
            <l n="22.418">Perque meos ora, crudos cui dentibus artus</l>
             
            <l n="22.419">Ipse velim, si fas, lacerans absumere de me</l>
             
            <l n="22.420">Tam male promerito. canibus data praeda jacebis; <note type="numvers">430</note>
            </l>
             
            <l n="22.421">Non erit ut Troum tibi dedecus arceat ullus.</l>
             
            <l n="22.422">Non, decies mihi tanta ferant si dona, daturos</l>
             
            <l n="22.423">Plura etiam dehinc polliciti: non, quantus es, auro</l>
             
            <l n="22.424">Si te Dardanides Priamus compenset, in alto</l>
             
            <l n="22.425">Non erit ut positum te lecto defleat unquam </l>
             
            <l n="22.426">Mater, quae genuit; foedi sed nuda vorabunt </l>
             
            <l n="22.427">Membra canes, rapientque avido dirae ungue volucres.</l>
             
            <l n="22.428">Haec ait: ille animam vix ducens talia reddit.</l>
             
            <l n="22.429">Noram ego te; precibus nec flecti posse putabam</l>
             
            <l n="22.430">Cui duro constat mens et praecordia ferro. <note type="numvers">430</note>
            </l>
             
            <l n="22.431">At tibi ne quondam sim poena, et justa deorum</l>
             
            <l n="22.432">Ira, vide, qua luce Parisque et Phoebus Apollo</l>
             
            <l n="22.433">Te tamen ad Scaecae mactabunt limina portae. </l>
             
            <l n="22.434">Sic fantem nox atra gravi caligine texit:</l>
             
            <l n="22.435">Ast animus volucri se lapsu ex artubus Orco</l>
             
            <l n="22.436">Abdidit, ipse suam fortem viridisque juventae</l>
             
            <l n="22.437">Amissum plorans florem, viresque relictas.</l>
             
            <l n="22.438">Quem tamen exstinctum sic est affatus Achilles: </l>
             
            <l n="22.439">Tu morere: ast olim fatum aequa mente subibo</l>
             
            <l n="22.440">Ipse meum, quemcunque dabunt mihi Jupiter et dī <note type="numvers">440</note>
            </l>
             
            <l n="22.441">Finem alii. Haec dicens frigenti e corpore traxit</l>
             
            <l n="22.442">Hastam heros. hanc deinde manu seponit, et arma </l>
             
            <pb n="v-368"/>
            <l n="22.443">Ipse viri ex humeris largo perfusa cruore </l>
             
            <l n="22.444">Detrahit. interea Grajūm se plurima circum </l>
             
            <l n="22.445">Affundit pubes, mirantur grandia membra, </l>
             
            <l n="22.446">Mirantur formam attoniti, figuntque jacentem </l>
             
            <l n="22.447">Pro se quisque: abiit nemo non vulnere adacto. </l>
             
            <l n="22.448">Atque aliquis socium compellans talia fatur?</l>
             
            <l n="22.449">Pro superi! quanto est nunc tactu mollior Hector, </l>
             
            <l n="22.450">Quam saevo incendit naves cum turbidus igni. <note type="numvers">450</note>
            </l>
             
            <l n="22.451">Haec aliquis Grajūm dicebat, cuspide figens </l>
             
            <l n="22.452">Hectoreum propior corpus. Tum dius Achilles, </l>
             
            <l n="22.453">Exstinctum raptis postquam spoliaverat armis, </l>
             
            <l n="22.454">Grajorum stans in medio, sic ore profatur:</l>
             
            <l n="22.455">O socii, Argivae gentis regesque ducesque, </l>
             
            <l n="22.456">Hunc domuisse virum quando mihi numina divūm </l>
             
            <l n="22.457">Annuerunt, mala qui genti plura omnibus unus </l>
             
            <l n="22.458">Intulit Argolicae: bello tentemus et armis </l>
             
            <l n="22.459">Urbem etiam, aggressi circum; noscamus ut, hosti </l>
             
            <l n="22.460">Incluso quae nunc surgat sententia. foeda <note type="numvers">460</note>
            </l>
             
            <l n="22.461">Num linquent arcem capti formidine, rapto </l>
             
            <l n="22.462">Hectore; an, hoc etiam sublato morte, manere </l>
             
            <l n="22.463">Audebunt. sed cur vana haec sub pectore verso? </l>
             
            <l n="22.464">Ad naves jacet heu lacrimarum et funeris expers </l>
             
            <l n="22.465">Patroclus! cari non me lux ulla sodalis </l>
             
            <l n="22.466">Immemorem arguerit, donec vitalibus auris </l>
             
            <l n="22.467">Vescar, genua vigor nec prorsum deseret omnis. </l>
             
            <l n="22.468">Imos quin etiam si forte oblivia manes </l>
             
            <l n="22.469">Caeca tenent, dulcis non obliviscar amici </l>
             
            <l n="22.470">Ipse tamen, quamvis obscuro conditus Orco. <note type="numvers">470</note>
            </l>
             
            <l n="22.471">Nunc agite, o juvenes, laetum Paeana canentes </l>
             
            <l n="22.472">Vertamus gressus ad naves; atque trahamus </l>
             
            <l n="22.473">Hoc simul exanimum longe hinc ad litora corpus. </l>
             
            <l n="22.474">Gloria parta ingens: nostro jam Marte peremptus</l>
             
            <pb n="v-393"/>
            <l n="22.475">Hector; quem divis aequabant, vota, solebant</l>
             
            <l n="22.476">Cui facere, ut superis, et sacra indicere Troës. </l>
             
            <l n="22.477">Sic ait: ac dium conversus ad Hectora, foedum</l>
             
            <l n="22.478">Aggreditur facinus. ferro transfodit acuto</l>
             
            <l n="22.479">Ambos nanque pedum nervos, a calce recludens</l>
             
            <l n="22.480">Ipsum usque ad talum, taurino e tergore lorum <note type="numvers">480</note>
            </l>
             
            <l n="22.481">Dehinc intro inseruit, curru et religavit ab alto;</l>
             
            <l n="22.482">Cervicemque trahi, resupino corpore, sivit</l>
             
            <l n="22.483">Atque comas. currum post insilit, armaque eodem</l>
             
            <l n="22.484">Imponit, caesi exuvias, laetusque flagello</l>
             
            <l n="22.485">Admonuit bijugos. cursu hi pernice volabant:</l>
             
            <l n="22.486">Excitus Hectoreo pulvis sub vertice ad auras</l>
             
            <l n="22.487">Ibat, caesaries circum turbata fluebat,</l>
             
            <l n="22.488">Formosumque caput totum atro in pulvere foede</l>
             
            <l n="22.489">Stratum erat; heu quondam formosum: at Jupiter hosti</l>
             
            <l n="22.490">Tum saevo dederat turpandum ante ora parentum, <note type="numvers">490</note>
            </l>
             
            <l n="22.491">Tellure in patria. luctu quem perdita cernens</l>
             
            <l n="22.492">Mater, vellebatque comam, capitisque decorum</l>
             
            <l n="22.493">Velamen longe abjecit, lamentaque, et altos</l>
             
            <l n="22.494">Effudit moesto plorans de pectore questus.</l>
             
            <l n="22.495">Nec minus et genitor flet moerens, fundit et imo</l>
             
            <l n="22.496">Corde graves gemitus infelix; totaque circum</l>
             
            <l n="22.497">Singultu, questuque, et foemineo ululatu</l>
             
            <l n="22.498">Urbs resonat: summo ceu si de culmine celsa</l>
             
            <l n="22.499">Ilios in cineres Argivo corruat igni. </l>
             
            <l n="22.500">Vix cives Priamum retinent, luctuque furentem, <note type="numvers">500</note>
            </l>
             
            <l n="22.501">Dardaniisque ultro conantem erumpere portis.</l>
             
            <l n="22.502">Ille solo sese abjiciens, et nomine supplex</l>
             
            <l n="22.503">Quemque suo appellans orabat: Parcite, amici;</l>
             
            <l n="22.504">Ne retinete. unus sinite hinc egressus Achaeas</l>
             
            <l n="22.505">Ipse adeam solus, nullo comitante, carinas.</l>
             
            <l n="22.506">Advolvar supplex genibus, saevumque trucemque</l>
             
            <pb n="v-418"/>
            <l n="22.507">Orabo. aetatem veritus, miseransque senectam</l>
             
            <l n="22.508">Si flecti possit. qualis sum, talis et illi</l>
             
            <l n="22.509">Est genitor Peleus; satus unde atque altus, ut esset</l>
             
            <l n="22.510">Exitio Teucris, meque ut male perderet unum <note type="numvers">510</note>
            </l>
             
            <l n="22.511">Praecipue. cui tot florenti aerate peremit</l>
             
            <l n="22.512">Heu misero gnatos. quos luctu mersus acerbo</l>
             
            <l n="22.513">Non tamen una omnes tam ploro, quam Hectora solum.</l>
             
            <l n="22.514">Hic me orbum, saevus dolor hic me trudet ad Orcum.</l>
             
            <l n="22.515">Ille meis saltem in manibus, quando ultima fata</l>
             
            <l n="22.516">Urgebant, auras jucundi et lumina Solis</l>
             
            <l n="22.517">Liquisset moriens! fletu quissemus amaro,</l>
             
            <l n="22.518">Mater et ipse, animum, longaque explere querela.</l>
             
            <l n="22.519">Haec ululans flebat senior, flebantque frequentes </l>
             
            <l n="22.520">Trojugenae; moesto gemitu circum aura sonabat. <note type="numvers">520</note>
            </l>
             
            <l n="22.521">Ast Hecube luctum sic orsa est Troadas inter.</l>
             
            <l n="22.522">Nunc ego cur vivam, quam fors te, gnate, perempto </l>
             
            <l n="22.523">Perdidit heu miseram? te propter magna ferebar, </l>
             
            <l n="22.524">Totam et laudabar noctesque diesque per urbem. </l>
             
            <l n="22.525">Tu spes, tu patriae columen, semperque paratum: </l>
             
            <l n="22.526">Civibus auxilium; qui te ceu numen Olympo </l>
             
            <l n="22.527">Delapsum laeti votis precibusque solebant </l>
             
            <l n="22.528">Excipere: incolumis quibus esses nunc decus ingens. </l>
             
            <l n="22.529">Parca sed immanis te saevo heu funere mersit.</l>
             
            <l n="22.530">Talia jactabat lacrimans. Super Hectore conjux <note type="numvers">530</note>
            </l>
             
            <l n="22.531">Nondum etiam audierat quidquam; nec nuncius olli</l>
             
            <l n="22.532">Venerat, ante urbem Scaeaeque ad limina portae</l>
             
            <l n="22.533">Mansisse. ergo, domus tacitae in penetralibus altis</l>
             
            <l n="22.534">Abdita, purpuream studio texebat inani</l>
             
            <l n="22.535">Ipsa manu chlamydem, vario fulgentia pingens</l>
             
            <l n="22.536">Texta opere. interea famulas circumdare multo</l>
             
            <l n="22.537">Jusserat igne amplum tripodem, tepidamque parare</l>
             
            <l n="22.538">Lympham, molle viro reduci ad sua tecta lavacrum. </l>
             
            <pb n="v-444"/>
            <l n="22.539">Demens! necdum etiam norat procul inde lavacri</l>
             
            <l n="22.540">Expertem a magna crudeli morte Minerva <note type="numvers">540</note>
            </l>
             
            <l n="22.541">Aeacidae manibus domitum. sed missus ab alta</l>
             
            <l n="22.542">Plorantum fremitus turri, luctuque furentum</l>
             
            <l n="22.543">Confusus clamor miserae pervenit ad aures.</l>
             
            <l n="22.544">Intremuere artus perculsa mente, remissi</l>
             
            <l n="22.545">Exciderunt manibus radii: tum protinus alta</l>
             
            <l n="22.546">Voce vocans famulas turbato haec pectore fatur: </l>
             
            <l n="22.547">Festinate duae comites mihi: noscere factum</l>
             
            <l n="22.548">Quid sit enim trepidat mens anxia. certe ego diae</l>
             
            <l n="22.549">Audivi socrus vocem; tremefactaque corda</l>
             
            <l n="22.550">Subsultant, segni torpent ac frigida subter <note type="numvers">550</note>
            </l>
             
            <l n="22.551">Genua gelu. Priami gnatis certe ingruit, eheu!</l>
             
            <l n="22.552">Triste aliquid. superi longe hoc avertite ab aure,</l>
             
            <l n="22.553">Quod dicam: sedenim timeo, ne dius Achilles</l>
             
            <l n="22.554">Audacem a muro secluserit Hectora solum</l>
             
            <l n="22.555">In campos, cursuque agitet per plana relictum</l>
             
            <l n="22.556">A sociis. timeo ne leto denique sternat,</l>
             
            <l n="22.557">Imponatque orsis ne finem audacibus, et quam</l>
             
            <l n="22.558">Usque habuit, nimiae virtuti; qua male fretus</l>
             
            <l n="22.559">Non Troum in turba tutus mediisque manebat</l>
             
            <l n="22.560">Ordinibus: longe sed primos ante volabat <note type="numvers">560</note>
            </l>
             
            <l n="22.561">Procurrens, nullique virūm vi cedere certus. </l>
             
            <l n="22.562">Haec effata, furens luctu celsa evolat aede, </l>
             
            <l n="22.563">Maenas ut, incensum trepidans cor: pone sequuntur </l>
             
            <l n="22.564">Quam famulae, atque pari celerant vestigia gressu. </l>
             
            <l n="22.565">Verum ubi perventum ad turrim turbamque virorum </l>
             
            <l n="22.566">Constitit, et muro campos prospexit ab alto. </l>
             
            <l n="22.567">Atque ilium videt ante urbem raptarier, et jam </l>
             
            <l n="22.568">Axe trahi rapido celsa ad tentoria Grajūm. </l>
             
            <l n="22.569">Ergo oculos miserae nox contegit atra: retrorsum </l>
             
            <l n="22.570">Labitur exanimis, longe redimicula, vittae <note type="numvers">570</note>
            </l>
             
            <pb n="v-467"/>
            <l n="22.571">Reticulum, crines cohibet quod plectile vinclum,</l>
             
            <l n="22.572">Fusa solo, capite a pulchro delapsa, jacebant.</l>
             
            <l n="22.573">Velum, quod dederat Venus aurea, qua bonus illam</l>
             
            <l n="22.574">Hector luce altis ex aedibus Eetionis</l>
             
            <l n="22.575">Duxit, multa dedit postquam sponsalia laetus</l>
             
            <l n="22.576">Munera: languentis frigentia membra sorores</l>
             
            <l n="22.577">Hectoreae, atque nurus Priami collapsa tenebant</l>
             
            <l n="22.578">Inter se, luctu attonitae; dulcemque timebant</l>
             
            <l n="22.579">Vitam exhalaret saevo ne absumpta dolore.</l>
             
            <l n="22.580">Ut rediit tandem ad sese, mentemque recepit,  <note type="numvers">580</note>
            </l>
             
            <l n="22.581">Crebra gemens inter moestas haec Troadas infit:</l>
             
            <l n="22.582">Hector, me miseram! fato ergo nos sumus ambo</l>
             
            <l n="22.583">Nati uno; sacris Trojae tu in moenibus, aede.</l>
             
            <l n="22.584">In Priami: Thebis ego Hypoplaco in silvosa</l>
             
            <l n="22.585">Inque domo, parvam qui nutriit, Eetionis</l>
             
            <l n="22.586">Nutriit heu miseram miser ipse. optatius esset</l>
             
            <l n="22.587">Nunc certe, si me nunquam genuisset; acerbo</l>
             
            <l n="22.588">Quam viduam in luctu linquis longe abditus altum</l>
             
            <l n="22.589">In barathrum inque domum caecam illaetabilis Orci.</l>
             
            <l n="22.590">Quid puer ille infans, laevo qui numine frustra est <note type="numvers">590</note>
            </l>
             
            <l n="22.591">Progenitus miseris? cui non tu mortuus usu</l>
             
            <l n="22.592">Hector eris, non ille tibi, qui gentis Achaeae</l>
             
            <l n="22.593">Effugiet si forte manus, lacrimosaque belli</l>
             
            <l n="22.594">Exitia: aerumnae misero tamen atque labores</l>
             
            <l n="22.595">Haud aberunt. patrios turbatis finibus agros</l>
             
            <l n="22.596">Quippe adiment alii puero. qui nanque parentem</l>
             
            <l n="22.597">Infelix puer amisit, jam non habet ullos</l>
             
            <l n="22.598">Se circa aequales; dejecto solus at usque</l>
             
            <l n="22.599">It vultu, lacrimisque rigat manantibus ora;</l>
             
            <l n="22.600">Fert et egens sese ad patrios pudibundus amicos, <note type="numvers">600</note>
            </l>
             
            <l n="22.601">Atque hunc accedens laena trahit anxius, illum:</l>
             
            <l n="22.602">Apprendit supplex tunica, si forte precantis </l>
             
            <pb n="v-493"/>
            <l n="22.603">Quem miseret, praebet cyathum vix parcus, et ora</l>
             
            <l n="22.604">Prima rigant, siccum nec tangunt vina palatum.</l>
             
            <l n="22.605">Hunc aliquis vivo florens utroque parente</l>
             
            <l n="22.606">Mensa abigit plagisque puer, probrisque: Recede,</l>
             
            <l n="22.607">Non tuus heic; pater est nobis conviva. repulsus</l>
             
            <l n="22.608">Ille redit matrem ad viduam rorantia fletu</l>
             
            <l n="22.609">Ora madens. meus Astianax! cari ante parentis</l>
             
            <l n="22.610">In genibus niveumque adipem, solamque medullam  <note type="numvers">
                  <sic>620</sic>
               </note>
            </l>
             
            <l n="22.611">Vesci qui solitus; ludo et cum fessus ocellos</l>
             
            <l n="22.612">Claudebat, somnum dulci nutricis in ulna</l>
             
            <l n="22.613">Carpebat strato in molli, puerilia plenus</l>
             
            <l n="22.614">Pectora deliciis. at nunc duram feret idem</l>
             
            <l n="22.615">Aerumnam infelix, orbatus patre perempto; </l>
             
            <l n="22.616">Astianax: puerum sic Troës nomine dicunt.</l>
             
            <l n="22.617">Quod celsos illis muros tu solus et urbem</l>
             
            <l n="22.618">Servabas, Hector. nunc primo in litore curvas</l>
             
            <l n="22.619">Ad naves tua membra, parentibus atque propinquis</l>
             
            <l n="22.620">Heu procul a caris, vermes pascentur edaces, <note type="numvers">
                  <sic>630</sic>
               </note>
            </l>
             
            <l n="22.621">Dira canum si quid rabies satiata reliquet:</l>
             
            <l n="22.622">Membra heu nuda! tibi at vestis tenuisque decensque</l>
             
            <l n="22.623">Multa domi, Iliadum vario perfecta labore.</l>
             
            <l n="22.624">Quam certum est omnem flagrantibus urere flammis.</l>
             
            <l n="22.625">Usus erit nullus; nec in illa veste cubabis,</l>
             
            <l n="22.626">Quam dedero: ast inter Troasque et Troadas esto</l>
             
            <l n="22.627">Hic tibi bonos rapto crudeli morte supremus.</l>
             
            <l n="22.628">Hos dedit Andromache moesto de pectore questus; </l>
             
            <l n="22.629">Et moestae Iliades circum adgemuere gementi.</l>
             
            <pb n="Homer-v-515"/>
         </div>
         <div type="poesis-liber" met="hexameter" n="23">
            <head>LIBER VICESIMUS TERTIUS</head>
            <l n="23.1">Sic Troës gemitu complebant moenia. Graji </l>
             
            <l n="23.2">Parte alia postquam laetum paeana canentes </l>
             
            <l n="23.3">Venere ad naves, et fluctisonum Hellespontum, </l>
             
            <l n="23.4">Sparsi quisque suas alii petiere carinas: </l>
             
            <l n="23.5">Solos at spargi nequaquam est passus Achilles </l>
             
            <l n="23.6">Myrmidonas; pubemque inter stans talia fatur </l>
             
            <l n="23.7">Belligeram: O socii dulces, bello inclyta pubes, </l>
             
            <l n="23.8">Myrmidones, ne quis mihi nunc de more volucres </l>
             
            <l n="23.9">Curru solvat equos. sic ut sumus, ocyus alto </l>
             
            <l n="23.10">Curru invecti omnes Patrocli ad triste cadaver <note type="numvers">10</note>
            </l>
             
            <l n="23.11">Fundamus lacrimas, is quando est lumine cassis </l>
             
            <l n="23.12">Unus honor. tristi satiati denique luctu </l>
             
            <l n="23.13">Solvemus bijugos, atque heic coenabimus omnes.</l>
             
            <l n="23.14">Sic ait: illi aegro ploratus corde frequentes </l>
             
            <l n="23.15">Dant jussos: luctumque viamque praeibat Achilles. </l>
             
            <l n="23.16">Ter circa exanimum bijugos egere comantes </l>
             
            <l n="23.17">Luctifico moesti gemitu. Thetis alma dolore </l>
             
            <l n="23.18">Atque gravi cunctis incendit pectora luctu. </l>
             
            <l n="23.19">Terra madet lacrimis, lacrimis maduere profusis </l>
             
            <l n="23.20">Arma virūm. talem plorabant, morte cruenta <note type="numvers">20</note>
            </l>
             
            <l n="23.21">Absumptum bellique ducem pugnaeque magistrum </l>
             
            <l n="23.22">Princeps ante alios plorat Peleïus heros; </l>
             
            <l n="23.23">Caede virūm horrendas et supra pectus amici </l>
             
            <l n="23.24">Imponens palmas, haec moesto ex ore profatur: </l>
             
            <l n="23.25">Salve, dulce ipso caput o Patrocle sub Orco. </l>
             
            <l n="23.26">Cuncta equidem actutum solvam, quaecunque perempto </l>
             
            <pb n="v-20"/>
            <l n="23.27">Sum tibi pollicitus: pertractum huc Hectora saevis</l>
             
            <l n="23.28">Crudum epulas canibus tristes dare; deinde flagrantem</l>
             
            <l n="23.29">Ante pyram, ipse manu ferro mactare corusco</l>
             
            <l n="23.30">Bissenos claro juvenes de sanguine Troum, <note type="numvers">30</note>
            </l>
             
            <l n="23.31">Efferus, et furiis te ob caesum immanibus ardens. </l>
             
            <l n="23.32">Sic ait; ac rursus foeda atque indigna cadaver</l>
             
            <l n="23.33">Saevus in Hectoreum molitur. nanque jacentis</l>
             
            <l n="23.34">Ante Menoetiadae lectum tellure locavit</l>
             
            <l n="23.35">In gelida pronum, porrectum pulvere in atro. </l>
             
            <l n="23.36">Interea circum socii pulchra aere corusco</l>
             
            <l n="23.37">Arma solo exuti ponunt: altumque frementes</l>
             
            <l n="23.38">Abjungunt curru alipedes: tum deinde carinam</l>
             
            <l n="23.39">Juxta Pelidae, turba ingens, ordine longo</l>
             
            <l n="23.40">Consedere. epulo ferali dius Achilles <note type="numvers">40</note>
            </l>
             
            <l n="23.41">Accepit cunctos, mensa et solatus amica est.</l>
             
            <l n="23.42">Multa boum passim sternuntur pinguia ferro</l>
             
            <l n="23.43">Corpora; multae et oves, balatuque omnia moesto</l>
             
            <l n="23.44">Complentes caprae; multi albis dentibus apri,</l>
             
            <l n="23.45">Denso florentes pingui, torrentur in igne,</l>
             
            <l n="23.46">Vulcani extenti per flammas; sanguis obibat</l>
             
            <l n="23.47">Plurimus at medium rivo spumante cadaver. </l>
             
            <l n="23.48">Tum primi Danaūm proceres tentoria ad alta</l>
             
            <l n="23.49">Atridae coetu Aeaciden duxere frequenti,</l>
             
            <l n="23.50">Vix longis victum precibus, magnosque sodalem <note type="numvers">50</note>
            </l>
             
            <l n="23.51">Ob caesum irarum volventem pectore fluctus.</l>
             
            <l n="23.52">Hi postquam regis venere ad limen amici,</l>
             
            <l n="23.53">Continuo multa ingentem circundare flamma</l>
             
            <l n="23.54">Vocales tripodem praecones jussit Atrides;</l>
             
            <l n="23.55">Orando Aeaciden possint si flectere, lymphis</l>
             
            <l n="23.56">Abluat ut tabo squallentia membra cruento.</l>
             
            <l n="23.57">Abnegat; atque, Jovem testatus, talia fatur: </l>
             
            <l n="23.58">Haud faciam, testis mihi Jupiter, ille deorum </l>
             
            <pb n="v-43"/>
            <l n="23.59">Maximus atque idem longe optimus, ante liquentem</l>
             
            <l n="23.60">Non opus huic capiti, non fas, affundere lympham, <note type="numvers">60</note>
            </l>
             
            <l n="23.61">Patroclum extremos quam ponam tristis in ignes,</l>
             
            <l n="23.62">Et statuam tumulum, sectamque a vertice donem</l>
             
            <l n="23.63">Rite comam. huic alius nunquam dolor ingruet ullus</l>
             
            <l n="23.64">Nam similis, misero infelix dum vita manebit.</l>
             
            <l n="23.65">Nunc tamen ingratae reddamus tempora mensae.</l>
             
            <l n="23.66">Mane novo silvam, rex, caedi et secta jubeto</l>
             
            <l n="23.67">Robora conferri, praeberi et plurima; habentem</l>
             
            <l n="23.68">Quanta virum par est nigras hinc ire sub umbras;</l>
             
            <l n="23.69">Ocyus ex oculis hunc ut longe auferat ignis</l>
             
            <l n="23.70">Indomitus: redeant sua quisque ad munia Graji. <note type="numvers">70</note>
            </l>
             
            <l n="23.71">Haec ille. haud quisquam dictis non paruit. ergo</l>
             
            <l n="23.72">Omnes considunt pariter, raptimque paratis</l>
             
            <l n="23.73">Vescuntur dapibus festini, et vina coronant.</l>
             
            <l n="23.74">Postquam epulis sese explerunt, dulcique Lyaeo</l>
             
            <l n="23.75">Quisque suas abeunt ad sedes, fessaque suavi</l>
             
            <l n="23.76">Corpora dant somno septa intra Martia. curvo</l>
             
            <l n="23.77">Pelides posuit defessa in litore membra,</l>
             
            <l n="23.78">Stratus humo in pura, fluctus qua rauca sonantes</l>
             
            <l n="23.79">Allabi soliti. plorans heic ille frequentes</l>
             
            <l n="23.80">Inter Myrmidonas jacuit. cui protinus omnes <note type="numvers">80</note>
            </l>
             
            <l n="23.81">Dissolvitque animi curas, et corpora circum</l>
             
            <l n="23.82">Se blandus fudit somnus: lassaverat artus</l>
             
            <l n="23.83">Namque viro pulchros durus labor, Hectora longo</l>
             
            <l n="23.84">Dum sequitur cursu ventosae ad moenia Trojae.</l>
             
            <l n="23.85">Huic infelicis Patrocli flebilis umbra</l>
             
            <l n="23.86">Advenit, vivo similis parque omnia, corpus</l>
             
            <l n="23.87">Mole ingens, pulchrosque oculos, vocemque sonoram,</l>
             
            <l n="23.88">Induta et, quales nuper gestarat amictus.</l>
             
            <l n="23.89">Sic stetit Aeacidae supra caput; atque ita fatur: </l>
             
            <l n="23.90">Dormis, heu dormis, nostri securus, Achille? <note type="numvers">90</note>
            </l>
             
            <pb n="v-69"/>
            <l n="23.91">Curabas vivum certe: nunc negligis idem</l>
             
            <l n="23.92">Exstinctum. tumulo conde ocyus, ostia Ditis</l>
             
            <l n="23.93">Ut subeam; manes nunc me, simulacra carentum</l>
             
            <l n="23.94">Luce, abigunt, arcentque aditu, nec flumina me trans</l>
             
            <l n="23.95">Ire sinunt, umbramque aliis miscerier umbris;</l>
             
            <l n="23.96">Sed latas vagor ante fores, et limen ad Orci,</l>
             
            <l n="23.97">Frustra. Nunc flenti dextram da, obtestor; ab alto</l>
             
            <l n="23.98">Nunquam Erebo huc reducem adspicies post justa soluta</l>
             
            <l n="23.99">Extremumque ignem; nobis nec, ut ante, licebit</l>
             
            <l n="23.100">Secretis turba, castrorum in parte remota <note type="numvers">100</note>
            </l>
             
            <l n="23.101">Consulere, alternoque diem sermone morantem</l>
             
            <l n="23.102">Condere; fatum hausit quando me triste, quod olim</l>
             
            <l n="23.103">Obtigerat dias venienti lucis in oras.</l>
             
            <l n="23.104">Et tibi, quem superis virtus exaequat, Achille,</l>
             
            <l n="23.105">Fatum est Iliacae perdi sub moenibus urbis.</l>
             
            <l n="23.106">Hoc tibi praeterea dico mandoque, sodali</l>
             
            <l n="23.107">Si caro parere velis: fac ne mea seorsum</l>
             
            <l n="23.108">Ossa tuis, simul at jaceant; simul aedibus olim</l>
             
            <l n="23.109">Ut sumus in vestris alti ambo, tempore quo me</l>
             
            <l n="23.110">Impubem pater ipse Menoetius ex Opoënte <note type="numvers">110</note>
            </l>
             
            <l n="23.111">Deduxit vestras ad sedes caede fugatum</l>
             
            <l n="23.112">Patrata, leto qua imprudens Amphidamantis</l>
             
            <l n="23.113">Luce dedi gnatum, ob talos male percitus ira.</l>
             
            <l n="23.114">Cum bonus excepitque suo me limine Peleus,</l>
             
            <l n="23.115">Atque aluit laetus, fidumque ad praelia jussit</l>
             
            <l n="23.116">Esse tibi famulum comitemque. haec propter utrunque</l>
             
            <l n="23.117">Idem habeat locus exstinctus, urna aurea, munus</l>
             
            <l n="23.118">Eximium tibi quam dedit olim diva creatrix.</l>
             
            <l n="23.119">Haec ubi sic fatus, Pelides dicta vicissim, </l>
             
            <l n="23.120">Pauca refert: Curnam, carum caput, huc mihi noctu <note type="numvers">120</note>
            </l>
             
            <l n="23.121">Venisti; atque istaec mandas mihi singula? nil non </l>
             
            <l n="23.122">Exsequar actutum peragens tua jussa: sed adsta</l>
             
            <pb n="v-97"/>
            <l n="23.123">Me propius, quaeso, complexi ut moesta parumper </l>
             
            <l n="23.124">Corda gravi gemitu, luctu et pascamus amaro.</l>
             
            <l n="23.125">Haec ait, ac palmas collo protendit; inanem</l>
             
            <l n="23.126">Nec tamen est umbram complexus. fumus ut, altam</l>
             
            <l n="23.127">Illa abiit stridens sub terram: dius Achilles</l>
             
            <l n="23.128">Excitus attonito similis consurgit, et, inter</l>
             
            <l n="23.129">Se plausis manibus, lugubri haec voce profatur: </l>
             
            <l n="23.130">Sunt certe obscuri caecis in sedibus Orci, <note type="numvers">130</note>
            </l>
             
            <l n="23.131">Sunt animae tenues hominum, simulacraque vana.</l>
             
            <l n="23.132">Nam mihi Patrocli superadstitit umbra gemensque</l>
             
            <l n="23.133">Et plorans tota, quam longa est, nocte; deditque</l>
             
            <l n="23.134">Multa orans mandata, ipsi vultuque habituque</l>
             
            <l n="23.135">Patroclo similis. Pelides talia fatus</l>
             
            <l n="23.136">Incendit luctu socios. hi triste cadaver</l>
             
            <l n="23.137">Dum circa plorant, Aurora incessit ab ortu,</l>
             
            <l n="23.138">Et roseis lucem digitis pulchra extulit almam. </l>
             
            <l n="23.139">Continuo Atrides totis jumenta virosque</l>
             
            <l n="23.140">Excitat e castris, multam et jubet undique silvam <note type="numvers">140</note>
            </l>
             
            <l n="23.141">Convehere. Idomenei ante omnes it belliger ipse</l>
             
            <l n="23.142">Mariones famulus, sociosque hortatur et urget</l>
             
            <l n="23.143">Strenuus; in saltus fert se ingens turba, bipenne</l>
             
            <l n="23.144">Et gerit in manibus ferrum, contortaque lino</l>
             
            <l n="23.145">Vincula: praecedunt oneri jumenta ferendo.</l>
             
            <l n="23.146">Jamque iter emensi per prona atque ardua, longos</l>
             
            <l n="23.147">Transgressi et flexus, tandem subiere virentis</l>
             
            <l n="23.148">Irriguos Idae saltus. heic omnis acuto</l>
             
            <l n="23.149">Aggressa est ferro proceras caedere quercus</l>
             
            <l n="23.150">Continuo pubes. vasto illae pondere terram <note type="numvers">150</note>
            </l>
             
            <l n="23.151">Plangebant sonitu ingenti; quas deinde jacentes</l>
             
            <l n="23.152">Findebant Graji, constrictaque robora magnos</l>
             
            <l n="23.153">In fasces valido mulorum imponere dorso</l>
             
            <l n="23.154">Certabant: agiles illi celeri pede terram </l>
             
            <pb n="v-121"/>
            <l n="23.155">Carpebant, densis per lustra horrentia dumis</l>
             
            <l n="23.156">Quamprimum optantes noto se reddere campo.</l>
             
            <l n="23.157">At juvenes truncos ingenti mole ferebant,</l>
             
            <l n="23.158">Quisque suum (Idomenei sic regis jusserat acer</l>
             
            <l n="23.159">Meriones famulus): quos, ut venere, virenti</l>
             
            <l n="23.160">Abjecere solo defessi, et rite locarunt <note type="numvers">160</note>
            </l>
             
            <l n="23.161">Litore in undisono structos, ubi jussit Achilles</l>
             
            <l n="23.162">Patroclo atque sibi fieri commune sepulcrum.</l>
             
            <l n="23.163">Hi, postquam reduces ingentem in litore silvam</l>
             
            <l n="23.164">Deposuere, illic densi assedere frequenti</l>
             
            <l n="23.165">Coetu omnes: pubem at Peleïus imperat heros</l>
             
            <l n="23.166">Myrmidonum cingique armis, et jungere curru</l>
             
            <l n="23.167">Cornipedes. parent omnes, atque aere corusco</l>
             
            <l n="23.168">Inclusere artus, pulchrisque in curribus adsunt</l>
             
            <l n="23.169">Aurigaeque et heri. praeit ostro insignis et auro</l>
             
            <l n="23.170">Turma equitum; peditum subit ingens nimbus: at ipsum <note type="numvers">170</note>
            </l>
             
            <l n="23.171">In medio socii Patroclum rite ferentes</l>
             
            <l n="23.172">Incedunt, sectamque comam de vertice flavo</l>
             
            <l n="23.173">Injiciunt, totumque insternunt crine cadaver.</l>
             
            <l n="23.174">Pone caput manibus gelidum sustentat Achilles</l>
             
            <l n="23.175">Moerens, nigra Orci mittens in regna sodalem.</l>
             
            <l n="23.176">Hi, postquam venere locum, quo jusserat ire</l>
             
            <l n="23.177">Pelides; corpusque toro posuere pyramque</l>
             
            <l n="23.178">Confestim ingentem struxerunt robore secto.</l>
             
            <l n="23.179">Heic aliud caro designat munus amico </l>
             
            <l n="23.180">Aeacides. busto secedens nanque parato, <note type="numvers">180</note>
            </l>
             
            <l n="23.181">Ipse comam ferro secuit sibi, pulchra nitentem,</l>
             
            <l n="23.182">Sperchio sacram fluvio quam intonsus alebat.</l>
             
            <l n="23.183">Dehinc pontum adspectans moerenti haec pectore fatur: </l>
             
            <l n="23.184">Sperchie, incassum Peleus pater, hanc, tibi vovit,</l>
             
            <l n="23.185">Me patrias reducem ad sedes post bella, daturum</l>
             
            <l n="23.186">Sectam rite comam, magnorum et pinguia centum </l>
             
            <pb n="v-140"/>
            <l n="23.187">Sacra boum; atque mares nivei dehinc velleris agnos</l>
             
            <l n="23.188">Quinquaginta ipsos mactantem ex, ordine puros</l>
             
            <l n="23.189">Jacturum in fontes, ubi multo fragrat odore</l>
             
            <l n="23.190">Ara tibi, atque sacer multa viret arbore lucus.</l>
             
            <l n="23.191">Haec senior vovit: votum sed fugit inanes</l>
             
            <l n="23.192">Neglectum in ventos. dulcem nunc tristia quando</l>
             
            <l n="23.193">Fata negant reditum, decisum hunc vertice crinem</l>
             
            <l n="23.194">Patroclo extremos praestat dare munus in ignes. </l>
             
            <l n="23.195">Sic ait; atque comam caris deponit amici</l>
             
            <l n="23.196">In manibus, luctuque omnes incendit Achivos.</l>
             
            <l n="23.197">Ante, modus fieret quam fletu, conderet almam</l>
             
            <l n="23.198">Sol pelago praeceps lucem: sed dius Achilles</l>
             
            <l n="23.199">Majorem petit Atriden ac talia fatur. </l>
             
            <l n="23.200">Atride (Grajūm populus te nanque jubentem</l>
             
            <l n="23.201">Audiet ante omnes); mentem satiare licebit</l>
             
            <l n="23.202">Tristi alias etiam luctu: secedere Grajos</l>
             
            <l n="23.203">Hinc alios, oro, coenamque parare jubeto.</l>
             
            <l n="23.204">Nos, propius tangit quos hic dolor, omnia rite,</l>
             
            <l n="23.205">Quae restant, soli curabimus. heic tamen opto</l>
             
            <l n="23.206">Nobiscum reges maneant. Haec fatus Achilles.</l>
             
            <l n="23.207">Ille autem dicto confestim paret, Achivos</l>
             
            <l n="23.208">Et curvas jubet ad naves coetu ire soluto.</l>
             
            <l n="23.209">Queis curae funus, manserunt. nec mora, magnam</l>
             
            <l n="23.210">Certatim struxere pyram, quae se ardua partem <note type="numvers">210</note>
            </l>
             
            <l n="23.211">In centum porrecta pedes tendebat in omnem.</l>
             
            <l n="23.212">Hac moesti in summa posuere exsangue cadaver.</l>
             
            <l n="23.213">Ante pyram taurosque immanes, atque bidentes</l>
             
            <l n="23.214">Lanigeras mactant: direpto et tergore costis</l>
             
            <l n="23.215">Rite parant curantque. adipem queis dius Achilles</l>
             
            <l n="23.216">Omnibus exemptum sumpsitque, et corpus amici</l>
             
            <l n="23.217">A capite usque pedes totum contexit ad imos.</l>
             
            <l n="23.218">Tum nudata boum congessit corpora circum </l>
             
            <pb n="v-169"/>
            <l n="23.219">Atque ovium, accumulans; mellisque, et pinguis olivi</l>
             
            <l n="23.220">Urnas, acclinans feretro, locat; inde superba <note type="numvers">220</note>
            </l>
             
            <l n="23.221">Eximios cervice pyram conjecit in amplam</l>
             
            <l n="23.222">Bis duo cornipedes festinus: pectore moestos</l>
             
            <l n="23.223">Interea plorans gemitus fundebat ab alto.</l>
             
            <l n="23.224">Ille novem mensae adsuetos regalia habebat</l>
             
            <l n="23.225">Intra septa canes. horum duo caedit acuto</l>
             
            <l n="23.226">Ense, pyrae injiciens; bissenos denique Troum</l>
             
            <l n="23.227">Egregios mactat juvenes male percitus ira,</l>
             
            <l n="23.228">Immisitque ferum, cuncta ut depasceret, ignem.</l>
             
            <l n="23.229">Post haec suspirans dulcem his compellat amicum: </l>
             
            <l n="23.230">Salve ipsis nigri, Patrocle, in sedibus Orci. <note type="numvers">230</note>
            </l>
             
            <l n="23.231">Cuncta tibi solvi, fueram quaecunque perempto</l>
             
            <l n="23.232">Pollicitus: bis sex juvenes de sanguine claro</l>
             
            <l n="23.233">Trojugenum, ferro mactatos, en vorat ignis</l>
             
            <l n="23.234">Tecum omnes. dare nanque vorandum non placet igni</l>
             
            <l n="23.235">Hectora, sed canibus. saeva furiatus ab ira</l>
             
            <l n="23.236">Tales ille minas jactabat: nec tamen artus</l>
             
            <l n="23.237">Hectoreos tetigere canes. Venus aurea, magni</l>
             
            <l n="23.238">Nata Jovis, longe ipsa canes noctesque diesque</l>
             
            <l n="23.239">Arcebat; liquidoque virum perduxit olivo</l>
             
            <l n="23.240">Ambrosiis fragrante rosis; ne per sola terrae <note type="numvers">240</note>
            </l>
             
            <l n="23.241">Aspera Pelides posset lacerare trahendo.</l>
             
            <l n="23.242">Phoebus at obscuram caelo demisit ab alto</l>
             
            <l n="23.243">In campos nebulam, nigra et caligine texit</l>
             
            <l n="23.244">Nil aliud, praeter spatium quo exsangue cadaver</l>
             
            <l n="23.245">Stratum erat; igniferi ne Solis flammeus ardor</l>
             
            <l n="23.246">Siccaret nudosque artus nervosque jacenti. </l>
             
            <l n="23.247">Patrocli interea segni succensa nequibat</l>
             
            <l n="23.248">Igne pyra absumi, in cineres et vertier atros.</l>
             
            <l n="23.249">Ergo aliud secum tacitus molitur Achilles.</l>
             
            <l n="23.250">Quippe rogo paullum secessit; flamina supplex <note type="numvers">250</note>
            </l>
             
            <pb n="Homer-v-194"/>
            <l n="23.251">Et duo, Threïcium Boream Zephyrumque, vocabat,</l>
             
            <l n="23.252">Sacraque pollicitus, pateraque liquentia libans</l>
             
            <l n="23.253">Vina, iterumque iterumque obtestans blandus, adessent</l>
             
            <l n="23.254">Confestim ut faciles, igni congestaque silva</l>
             
            <l n="23.255">Ut celeri arderet, gliscens et flamma cremaret</l>
             
            <l n="23.256">Continuo positum suprema in parte cadaver.</l>
             
            <l n="23.257">Talibus orantem pernix e nubibus Iris</l>
             
            <l n="23.258">Audiit; atque tulit ventis pia vota duobus.</l>
             
            <l n="23.259">Illo forte die graviter spirantis in aede</l>
             
            <l n="23.260">Aeria Zephyri convivia laeta frequentes. <note type="numvers">260</note>
            </l>
             
            <l n="23.261">Ducebant venti: celeres cum lapsa per auras</l>
             
            <l n="23.262">Venit, marmoreoque in limine constitit Iris.</l>
             
            <l n="23.263">Hanc simul atque oculis venti videre, relictis</l>
             
            <l n="23.264">Surrexere alacres dapibus, divamque vocabant</l>
             
            <l n="23.265">Ad se quisque ultro. mensae considere at illa</l>
             
            <l n="23.266">Abnuit; ac roseo stans haec tantum edidit ore.</l>
             
            <l n="23.267">Non vacat heic, venti, considere: quippe revertor </l>
             
            <l n="23.268">Oceani ad fluvium longe, sedesque remotas </l>
             
            <l n="23.269">Aethiopum; faciunt nam dīs solemnia sacra; </l>
             
            <l n="23.270">Ipsa etiam in partem ut veniam: verum ocyus ire <note type="numvers">270</note>
            </l>
             
            <l n="23.271">Pelides orat Boream, Zephyrumque sonorum; </l>
             
            <l n="23.272">Sacraque promittit, vestro si munere gliscat </l>
             
            <l n="23.273">Flamma rogi, positus jacet in quo scilicet olli </l>
             
            <l n="23.274">Patroclus, plorat quem nunc gens omnis Achivūm.</l>
             
            <l n="23.275">Haec effata, leves abiit dea lapsa per auras: </l>
             
            <l n="23.276">Illi autem magnoque ruunt stridore frementes, </l>
             
            <l n="23.277">Aëriasque urgent nubes. jam caerula ponti </l>
             
            <l n="23.278">Alta super flantes volitant, surguntque sonori </l>
             
            <l n="23.279">Vi flatus undae ad caelum; jam litora Trojae </l>
             
            <l n="23.280">Prima tenent, vastoque pyram se murmure in ipsam <note type="numvers">280</note>
            </l>
             
            <l n="23.281">Intulerunt: stridunt flammae, furit aestus ad auras.</l>
             
            <l n="23.282">Hi flammam tota jactabant nocte furentem</l>
             
            <pb n="v-217"/>
            <l n="23.283">Ingenti huc illuc fremitu: perstabat Achilles</l>
             
            <l n="23.284">Nocte vigil tota; cratere et moestus ab aureo</l>
             
            <l n="23.285">Vina cavo hauribat cyatho; fundebat et usque</l>
             
            <l n="23.286">Multa solo, terramque rigans, miserique sodalis</l>
             
            <l n="23.287">Dulcem voce vocans animam. pater, ossa supremo</l>
             
            <l n="23.288">Igne urens nati, ut plorat, qui morte hymenaeos</l>
             
            <l n="23.289">Mutavit, mersitque suos moerore parentes:</l>
             
            <l n="23.290">Ossa urens cari sic tum plorabat amici <note type="numvers">290</note>
            </l>
             
            <l n="23.291">Pelides, juxtaque pyram reptabat, et altas</l>
             
            <l n="23.292">Rumpebat lacrimans fera sub nocte querelas.</l>
             
            <l n="23.293">Lucifer at postquam Solis praenuncius almi</l>
             
            <l n="23.294">Venit, quem crocea fulgens in veste secuta</l>
             
            <l n="23.295">Aequoreas late fundit se Aurora per undas;</l>
             
            <l n="23.296">Languit igne rogus collapso, et flamma quievit.</l>
             
            <l n="23.297">At Boreas, Zephyrusque abeunt, sua tecta petentes,</l>
             
            <l n="23.298">Per mare Threïcium; vasto quod murmure subter</l>
             
            <l n="23.299">Ingemuit, fluctuque fremens immane tumebat.</l>
             
            <l n="23.300">Tunc et Pelides paullum digressus ab igni <note type="numvers">300</note>
            </l>
             
            <l n="23.301">Procubuit; dulcisque viro languentia membra</l>
             
            <l n="23.302">Irrigat, ac toto fundit se corpore somnus. </l>
             
            <l n="23.303">Interea Atriden circa procerum manus ingens</l>
             
            <l n="23.304">Affluit. horum una gradientum densus Achillem</l>
             
            <l n="23.305">Excitat e somno strepitus. sese erigit ergo,</l>
             
            <l n="23.306">Hisque sedens visos compellat vocibus ultro:</l>
             
            <l n="23.307">Atridae, atque alii primores gentis Achaeae;  </l>
             
            <l n="23.308">Ante pyram affuso mihi totam exstinguite baccho, </l>
             
            <l n="23.309">Qua se cunque ignis fudit vis: deinde legamus  </l>
             
            <l n="23.310">Ossa Menoetiadae seorsum. Internoscere magnus 310 </l>
             
            <l n="23.311">Nec labor: in media solus nam rite jacebat </l>
             
            <l n="23.312">Ille pyra: extremis congesti in partibus una </l>
             
            <l n="23.313">Cornipedesque virique ardebant. ossa reperta, </l>
             
            <l n="23.314">Lectaque, moerentes phiala ponemus in aurea,</l>
             
            <pb n="v-243"/>
            <l n="23.315">Atque adipe in duplici: donec mea fata sub Orcum</l>
             
            <l n="23.316">Me quoque condiderint. nec magna mole sepulcrum</l>
             
            <l n="23.317">Nunc fieri, at modicum quiddam, placet: edite in auras</l>
             
            <l n="23.318">Quod celsum, lateque ingens extendite, post me</l>
             
            <l n="23.319">Exstinctum fuerit quicunque superstes, Achivi. </l>
             
            <l n="23.320">Sic ait: hi celeres Pelidae jussa capessunt: <note type="numvers">320</note>
            </l>
             
            <l n="23.321">Purpureoque pyram primum exstinxere Lyaeo,</l>
             
            <l n="23.322">Qua vis flammae ierat. cinis altus corruit: illi</l>
             
            <l n="23.323">Ossa legunt mitis socii candentia, flentes</l>
             
            <l n="23.324">Aurata et condunt phiala, pinguemque superne</l>
             
            <l n="23.325">Atque inferne adipem sternunt: tentoria in alta</l>
             
            <l n="23.326">Inde ferunt, niveoque tegunt velamine, lino</l>
             
            <l n="23.327">E tenui. post haec sulcoque includere bustum</l>
             
            <l n="23.328">Festinant, circaque pyram monstrata sepulcro</l>
             
            <l n="23.329">Fundamenta locant, collatoque aggere, structo</l>
             
            <l n="23.330">Et tumulo, redeunt. Coetum heic non passus Achilles <note type="numvers">330</note>
            </l>
             
            <l n="23.331">Dissolvi; at populos tenuit, magnoque frequentes.</l>
             
            <l n="23.332">In circo jussit considere. puppibus ipse</l>
             
            <l n="23.333">Continuo e celsis profert ingentia dona,</l>
             
            <l n="23.334">Victori pretium, tripodas, fulvosque lebetas,</l>
             
            <l n="23.335">Et mulos, et equos, valida et cervice juvencos,</l>
             
            <l n="23.336">Captivasque, aurumque, incani et robora ferri</l>
             
            <l n="23.337">Principio rapidis praestantia munera ponit </l>
             
            <l n="23.338">Aurigis. primo captivam ducere forma</l>
             
            <l n="23.339">Insignem, atque operum doctam; latumque, tumentemque,</l>
             
            <l n="23.340">Instructumque ansis tripodem. tum deinde secundo <note type="numvers">340</note>
            </l>
             
            <l n="23.341">Ponit equam, indomitae cui sextus fluxerat annus,</l>
             
            <l n="23.342">Quaeque notham gravida prolem, gestabat in alvo.</l>
             
            <l n="23.343">Eximium statuit dehinc, tertia dona, lebetem</l>
             
            <l n="23.344">Intactumque igni, niveo et candore nitentem.</l>
             
            <l n="23.345">Quarto auri ponit duo magna talenta; recentem</l>
             
            <l n="23.346">At phialam quinto duplicem. tum surgit, Achivūm </l>
             
            <pb n="v-270"/>
            <l n="23.347">Et medius placido tales dat pectore voces:</l>
             
            <l n="23.348">Atridae, Grajique omnes, Mavortia pubes, </l>
             
            <l n="23.349">Haec circo stant in viridi jam dona, manentque</l>
             
            <l n="23.350">Aurigas. alium si quem nunc propter Achivi <note type="numvers">350</note>
            </l>
             
            <l n="23.351">Certarent, ferrem celsa ad tentoria munus</l>
             
            <l n="23.352">Primum ego. nanque mei quam cunctos robore vincant</l>
             
            <l n="23.353">Scitis equi; leti expertes maris arbiter alti</l>
             
            <l n="23.354">Quos Peleo patri Neptunus tradidit, ille</l>
             
            <l n="23.355">Deinde mihi senio fessus concessit habendos.</l>
             
            <l n="23.356">Ipse tamen maneo, caelesti et semine creti</l>
             
            <l n="23.357">Alipedes; moerent saeva qui morte perempto</l>
             
            <l n="23.358">Auriga miti atque bono, qui scilicet illis</l>
             
            <l n="23.359">Curabatque jubas oleo, puraque lavabat</l>
             
            <l n="23.360">Corpus aqua, haec propter lugent, terraeque profuso <note type="numvers">360</note>
            </l>
             
            <l n="23.361">Crine, gemunt alto perfixi corda dolore.</l>
             
            <l n="23.362">Verum agite, et rapido vos laeti accingite cursu,</l>
             
            <l n="23.363">Quisquis equis fidit levibus curruque volucri.</l>
             
            <l n="23.364">Haec ubi sic fatus Pelides, haud mora, surgunt </l>
             
            <l n="23.365">Aurigae. princeps, Admeti regia proles,</l>
             
            <l n="23.366">Eumelus celerum solers agitator equorum.</l>
             
            <l n="23.367">Post hunc magnanimi Diomedes inclyta Tydei</l>
             
            <l n="23.368">Proles ostendit sese, Phrygiosque sonanti</l>
             
            <l n="23.369">Curru jungit equos, magno quos abstulit heros</l>
             
            <l n="23.370">Aeneae, ast ipsum leto subduxit Apollo. <note type="numvers">370</note>
            </l>
             
            <l n="23.371">Post hunc Atrides surgens flavus Menelaus</l>
             
            <l n="23.372">Sub juga cogit equos celeres Aethenque Podargumque</l>
             
            <l n="23.373">Illam Agamemnoniam, proprium hunc. Aethen Echepolus</l>
             
            <l n="23.374">Olim Anchisiades majori munus Atridae</l>
             
            <l n="23.375">Praebuit, Iliacas iret ne miles ad arces,</l>
             
            <l n="23.376">Segnis at in patria vitam oblectaret inertem</l>
             
            <l n="23.377">Sede manens. magnas dederat nam Jupiter olli</l>
             
            <l n="23.378">Divitias, laetusque amplam Siciona colebat.</l>
             
            <pb n="v-299"/>
            <l n="23.379">Hanc junxit, rapido ardentem se immittere cursu.</l>
             
            <l n="23.380">Quartus equos parat Antilochus, Mavortia proles <note type="numvers">380</note>
            </l>
             
            <l n="23.381">Magnanimi Nelidae. olli currum duo ducunt</l>
             
            <l n="23.382">Cornipedes Pylii. cui tum pater adstitit, et sic</l>
             
            <l n="23.383">Sponte sua doctum monuit, quod profore posset.</l>
             
            <l n="23.384">Antiloche, florentem aevo te Jupiter altus,</l>
             
            <l n="23.385">Neptunusque pater magno dilexit amore,</l>
             
            <l n="23.386">Atque ambo docuere artes artusque regendis</l>
             
            <l n="23.387">Curribus omnigenos. haec propter voce doceri</l>
             
            <l n="23.388">Nil opus est nostra doctum ultro. flectere metas</l>
             
            <l n="23.389">Nam bene scis circa. sed equi tibi currere non tam</l>
             
            <l n="23.390">Sunt, quam aliis, celeres, hoc ne obsit, gnate, timendum est. <note type="numvers">390</note>
            </l>
             
            <l n="23.391">Hi rapidos agitant bijugos, molirier ipsi</l>
             
            <l n="23.392">Plura tamen quam tu solerti mente nequibunt.</l>
             
            <l n="23.393">Ergo age, consilia atque artes nunc injice menti</l>
             
            <l n="23.394">Omne genus, palmae ne spes te ludat inanis.</l>
             
            <l n="23.395">Arte faber melior, quam viribus; arte magister</l>
             
            <l n="23.396">Jactatam ventis puppim regit aequore in alto;</l>
             
            <l n="23.397">Arte bonus vincitque alios palmamque capessit</l>
             
            <l n="23.398">Auriga. est agili qui curru fretus equisque,</l>
             
            <l n="23.399">Huc atque huc lato metam circumvolat orbe,</l>
             
            <l n="23.400">Nec bijugos retinet campo sine more vagantes: <note type="numvers">400</note>
            </l>
             
            <l n="23.401">At sapiens qui versat equos auriga volucri </l>
             
            <l n="23.402">Non adeo cursu celeres, metam usque tuetur,</l>
             
            <l n="23.403">Et gyrum flectit propior; nec tendere nescit</l>
             
            <l n="23.404">Lora apte, intentusque animi praeeuntibus instat,</l>
             
            <l n="23.405">Nunc metam, facile ut possis pernoscere, dicam.</l>
             
            <l n="23.406">Aridus attollit se campo stipes in ulnam,</l>
             
            <l n="23.407">Aut piceae aut quercus, nullo et putrescit ab imbri.</l>
             
            <l n="23.408">Hinc atque hinc lapides duo stant candore nivali,</l>
             
            <l n="23.409">Trita ubi se angustis arctat via faucibus: ampla</l>
             
            <l n="23.410">Circum planities cursu patet omnis in orbem: <note type="numvers">410</note>
            </l>
             
            <pb n="v-331"/>
            <l n="23.411">Seu prisci monumenta viri, seu meta priori,</l>
             
            <l n="23.412">Haec fuerit saeclo: cursu nunc dius Achilles</l>
             
            <l n="23.413">Hoc statuit signum postremo; proximus huc tu</l>
             
            <l n="23.414">Flecte rotas, bijugos juxta et compelle sinistram</l>
             
            <l n="23.415">Acclinis paullum in partem curru super: urge</l>
             
            <l n="23.416">Saevus equum interea dextrum clamore, volanti</l>
             
            <l n="23.417">Et manibus da lora: sinister se magis usque,</l>
             
            <l n="23.418">Atque magis metae admoveat sic, axis ut ipsam</l>
             
            <l n="23.419">Praeteriens metam possit strinxisse videri.</l>
             
            <l n="23.420">At saxum interea ne attingas, nate, caveto; <note type="numvers">420</note>
            </l>
             
            <l n="23.421">Ne laedantur equi, currus frangantur et ipsi,</l>
             
            <l n="23.422">Laetenturque alii, doleas tu irrisus ademptum</l>
             
            <l n="23.423">Omne decus: cladem hanc solers vitare memento.</l>
             
            <l n="23.424">Nam propior metae si praelabere, sequentum</l>
             
            <l n="23.425">Non erit ut quisquam te praevolet, aut tibi sese</l>
             
            <l n="23.426">Par ferat; a tergo non si vel Ariona dium</l>
             
            <l n="23.427">Pellat, equum Adrasti, divino e semine cretum,</l>
             
            <l n="23.428">Vel quos Laomedon olim his nutrivit in oris</l>
             
            <l n="23.429">Eximios. Postquam sic gnato singula Nestor</l>
             
            <l n="23.430">Praecepit, viridi rediens consedit in herba. <note type="numvers">430</note>
            </l>
             
            <l n="23.431">Quintus Meriones insignes crine comanti</l>
             
            <l n="23.432">Egit equos. scandunt currus, cursuque parati</l>
             
            <l n="23.433">Conjiciunt fortes, conjectas dius Achilles</l>
             
            <l n="23.434">Quassabat. fors Nestoridae prima exit in auras</l>
             
            <l n="23.435">Antilochi. dehinc Eumelo sors obtigit: inde</l>
             
            <l n="23.436">Belligero Menelao: hunc fortis deinde secutus</l>
             
            <l n="23.437">Meriones. post hunc postremus prodiit, omnes</l>
             
            <l n="23.438">Optimus ante alios bello, Tydeïus heros.</l>
             
            <l n="23.439">Ergo alacres capiuntque locum, stantque ordine. plano </l>
             
            <l n="23.440">Tum longe in campo metas ostendit Achilles; <note type="numvers">440</note>
            </l>
             
            <l n="23.441">Atque bonum apposuit Phoenicem, qui comes olim, </l>
             
            <l n="23.442">Armiger et fuerat Peleo; jussitque notare</l>
             
            <pb n="v-361"/>
            <l n="23.443">Cursum oculis, memorique animo, quae gesta, referre.</l>
             
            <l n="23.444">Hi, signo audito, simul omnes ecce flagellum </l>
             
            <l n="23.445">Extollunt, flagrisque invadunt terga frementum </l>
             
            <l n="23.446">Alipedum, varioque instant clamore. carinas </l>
             
            <l n="23.447">Hi fugiunt cursu rapido, longeque patentes </l>
             
            <l n="23.448">Transmittunt campos celeri pede: pulvis ad auras </l>
             
            <l n="23.449">Subter pectoribus volat excitus, ille procellae </l>
             
            <l n="23.450">Aut nigrae similis nebulae. quatit usque volantum <note type="numvers">450</note>
            </l>
             
            <l n="23.451">Aura jubas: currus nunc terram tangit, in auram </l>
             
            <l n="23.452">Nunc vacuam fertur subsultans: corpore stantes </l>
             
            <l n="23.453">Aurigae prono pendent, trepidantque micanti </l>
             
            <l n="23.454">Corda sinu palmae cupidis, blandique minacesque </l>
             
            <l n="23.455">Exhortantur equos: illi Zephyrumque Notumque </l>
             
            <l n="23.456">Antevolant, fulvae se tollit nimbus arenae.</l>
             
            <l n="23.457">Postremo sedenim cursus in fine, retrorsum</l>
             
            <l n="23.458">Cum sese ad litus verterunt, quisque valeret</l>
             
            <l n="23.459">Quid virtute sua perspectum est denique, equorum</l>
             
            <l n="23.460">Et fuga se intendit magis et magis usque. volabant <note type="numvers">460</note>
            </l>
             
            <l n="23.461">Tum Pheretiadae prae cunctis, turbinis atri</l>
             
            <l n="23.462">Instar, equae. post has Trojani deinde feruntur</l>
             
            <l n="23.463">Tydidae Diomedis equi: nec longius absunt,</l>
             
            <l n="23.464">Sed prope jam tangunt currum, scandentibus usque</l>
             
            <l n="23.465">Assimiles. terga Eumeli latique calebant</l>
             
            <l n="23.466">Flatu humeri, capite instantes quem pone volabant.</l>
             
            <l n="23.467">Jamque virum vel praetereat prior ipse, vel aequet,</l>
             
            <l n="23.468">Ambiguam et faciat laudem: sed Phoebus Apollo</l>
             
            <l n="23.469">Iratusque olli est subito, excussitque flagellum</l>
             
            <l n="23.470">E manibus. doluit Diomedes; atque tepentes <note type="numvers">470</note>
            </l>
             
            <l n="23.471">Ex oculis fudit lacrimas, fugisse volantes</l>
             
            <l n="23.472">Eumeli quod vidit equas: sibi lentius ire</l>
             
            <l n="23.473">At bijugos, nullo et monitos languere flagello.</l>
             
            <l n="23.474">Tydiden sedenim fallax qui laesit Apollo </l>
             
            <pb n="v-388"/>
            <l n="23.475">Fraude mala, magnam haud latuit Tritonida, caro</l>
             
            <l n="23.476">Quae subito regi occurrens dedit ipsa flagellum;</l>
             
            <l n="23.477">Vique dea inspirans complevit pectus equorum.</l>
             
            <l n="23.478">Dehinc adit Admeti natum, diffringit ahenum</l>
             
            <l n="23.479">Atque jugum ipsa manu misero. fugere solutae</l>
             
            <l n="23.480">Cornipedes, temoque solo gravis incidit: ille, <note type="numvers">480</note>
            </l>
             
            <l n="23.481">Ante rotas curru excussus, cubitumque cruentat,</l>
             
            <l n="23.482">Osque simul naresque et frontem allidit; obortis</l>
             
            <l n="23.483">Complentur lacrimis oculi; vox faucibus haeret.</l>
             
            <l n="23.484">Tydides laxas dat praeter laetus habenas,</l>
             
            <l n="23.485">Et longe ante omnes victor volat, acre Minerva</l>
             
            <l n="23.486">Quando et equis robur facilis dedit, et decus ipsi.</l>
             
            <l n="23.487">Tydiden spatio sequitur post deinde relicto</l>
             
            <l n="23.488">Atrides; hunc Antilochus; notaque paternos</l>
             
            <l n="23.489">Hortans voce monet bijugos: Incumbite; cursum</l>
             
            <l n="23.490">Nunc o, nunc celeres intendite. non ego equorum <note type="numvers">490</note>
            </l>
             
            <l n="23.491">Esse pares jubeo Tydidae, praebuit ipsa.</l>
             
            <l n="23.492">Queis celerem Pallas vim praesens, et decus olli</l>
             
            <l n="23.493">Eximium. Atridae bijugos pertingite, cursu</l>
             
            <l n="23.494">Haud passi vinci rapido; ne foemina vobis</l>
             
            <l n="23.495">Aethe ingens probrum offundat. cur, viribus omnes</l>
             
            <l n="23.496">Ante alios validi, languetis? sic ego dico,</l>
             
            <l n="23.497">Sic et erit: non vos Nestor, velut ante, benigne</l>
             
            <l n="23.498">Accipiet curans reduces: at saevus acuto</l>
             
            <l n="23.499">Mactabit ferro actutum, si forte remisso</l>
             
            <l n="23.500">Praemia nunc segnes animo pejora feramus. <note type="numvers">500</note>
            </l>
             
            <l n="23.501">Ite igitur, cursuque alacres celerate volucri.</l>
             
            <l n="23.502">Haec mihi erit curae interea molirier, astu:</l>
             
            <l n="23.503">Tramite ut elabar (ratio nec fallet) in arcto. </l>
             
            <l n="23.504">Dixerat: hi, dominum veriti tam dura minantem</l>
             
            <l n="23.505">Intendere acres non longo tempore cursum.</l>
             
            <l n="23.506">Continuo Antilocho visa est via faucibus arctis, </l>
             
            <pb n="Homer-v-419"/>
            <l n="23.507">Atque cavo non aeque sinu, qua turbidus imber</l>
             
            <l n="23.508">Tellurem ingenti sulco prosciderat, amplae</l>
             
            <l n="23.509">Atque viae partem rumpens, effoderat omnem</l>
             
            <l n="23.510">Amne locum hiberno. currum hac Menelaus agebat, <note type="numvers">510</note>
            </l>
             
            <l n="23.511">Concursus celerum devitans ille rotarum.</l>
             
            <l n="23.512">Nec minus Antilochus flectitque ac devius urget</l>
             
            <l n="23.513">Alipedes, cursumque sequax obliquat eodem.</l>
             
            <l n="23.514">Atrides timuitque, et clamans: Quo ruis, inquit,</l>
             
            <l n="23.515">Quo demens? currus inhibe: nimis arcta duobus</l>
             
            <l n="23.516">Est via. mox, expers spatio in majore pericli,</l>
             
            <l n="23.517">Praeterages: currus nunc curru impactus utrunque</l>
             
            <l n="23.518">Laeserit evertens. Menelaus talia frustra</l>
             
            <l n="23.519">Dicta dabat. stimulat magis et magis ille volantes</l>
             
            <l n="23.520">Acer equos, vox nulla velut venisset ad aures <note type="numvers">520</note>
            </l>
             
            <l n="23.521">Quam longus disci jactus, quem torsit in auras</l>
             
            <l n="23.522">Vir valido experiens robur juvenile lacerto,</l>
             
            <l n="23.523">Tam longe Antilochi bijugi effugere: retrorsum</l>
             
            <l n="23.524">Traxit equos retinens Atrides. sponte remisit</l>
             
            <l n="23.525">Ille sua cursum, metuens ne offensus equorum </l>
             
            <l n="23.526">Mutuus et currus utrique everteret, ipsos</l>
             
            <l n="23.527">Sterneret excussos et foedo in pulvere, pulchrae</l>
             
            <l n="23.528">Dum nimium celerant succensi laudis amore.</l>
             
            <l n="23.529">Isque adeo Antilochum tumido sic increpat ore:</l>
             
            <l n="23.530">Antiloche, o hominum, quotquot sunt, pessime, dī te, <note type="numvers">530</note>
            </l>
             
            <l n="23.531">Ut meritus, perdant; falso quem dicere Graji</l>
             
            <l n="23.532">Prudentem soliti. sed certe praemia victor</l>
             
            <l n="23.533">Haud referes, fraudem ni ejures. talia fatus,</l>
             
            <l n="23.534">Hortatur bijugos alacri sic voce morantes: </l>
             
            <l n="23.535">Ne mihi, ne segnes consistite: cura dolentes</l>
             
            <l n="23.536">Ne teneat. genua ante illos defessa pedesque</l>
             
            <l n="23.537">Deficient, quam vos. ambo illi nanque juventae</l>
             
            <l n="23.538">Expertes, longum nec gnavi ferre laborem. </l>
             
            <pb n="v-445"/>
            <l n="23.539">Dixerat: hi regem veriti fugere volucri </l>
             
            <l n="23.540">Praecipites cursu, et Pyliis, mora nulla, propinquant <note type="numvers">540</note>
            </l>
             
            <l n="23.541">Rursus equis, tergoque instant, juxtaque feruntur.</l>
             
            <l n="23.542">Interea Danai circo, ingens turba, sedebant</l>
             
            <l n="23.543">In viridi, ac volucres sublato in pulvere currus</l>
             
            <l n="23.544">Spectabant longe defixi lumina. primus</l>
             
            <l n="23.545">Idomeneus Cretum ductor caligine densa</l>
             
            <l n="23.546">Offusos agnovit equos, ut forte sedebat</l>
             
            <l n="23.547">Turbam extra, terrae sublimis in aggere. vocem</l>
             
            <l n="23.548">Ille hortantis equos vel longe agnovit amici</l>
             
            <l n="23.549">Ante alios, et equum vidit, cui, corpore toto</l>
             
            <l n="23.550">Spadici, mediam frontem macula alba notabat, <note type="numvers">550</note>
            </l>
             
            <l n="23.551">Luna velut, candens, omnique ex parte rotunda.</l>
             
            <l n="23.552">Ergo alacer subito exsiluit, laetusque profatur: </l>
             
            <l n="23.553">O socii, Argivae gentis regesque ducesque,</l>
             
            <l n="23.554">Solus equos cernens nosco? novistis an una</l>
             
            <l n="23.555">Vos quoque? certe alii bijuges, aliusque videtur</l>
             
            <l n="23.556">Nunc auriga prior. medio sunt, ut reor, illae</l>
             
            <l n="23.557">Passae aliquid campo, primae quae praepete cursu</l>
             
            <l n="23.558">Advenere illuc; quas circumflectere metam</l>
             
            <l n="23.559">Vidi equidem primas. oculis nunc omnia lustrans</l>
             
            <l n="23.560">Haud usquam video. miserum fluitantia lora <note type="numvers">560</note>
            </l>
             
            <l n="23.561">Aurigam fugere, feros retinere jugales</l>
             
            <l n="23.562">Nec potuit, metamque rota vitare volucri,</l>
             
            <l n="23.563">Sicut opus. curru excussus, credo, excidit illic</l>
             
            <l n="23.564">Diffracto infelix, et equae in diversa solutae</l>
             
            <l n="23.565">Diffugere, furor cum dirus pectora cepit.</l>
             
            <l n="23.566">State, aciem arrecti contendite vos quoque: non sat</l>
             
            <l n="23.567">Dispicio ipse quidem: ast, alios qui nunc volat ante</l>
             
            <l n="23.568">Omnes, Aetolus vir gente videtur et Argis</l>
             
            <l n="23.569">Regna tenens, Tydei proles, fortis Diomedes. </l>
             
            <l n="23.570">Haec fantem increpuit celer Ajax natus Oileo: <note type="numvers">570</note>
            </l>
             
            <pb n="v-473"/>
            <l n="23.571">Idomeneu, properas cur fari haud nota? patentem</l>
             
            <l n="23.572">Illae at equae longe campum volucri pede tranant.</l>
             
            <l n="23.573">Nec tanto in Danais natu es minor omnibus; acres</l>
             
            <l n="23.574">Nec tibi, quae Danaūm nemo videt, ex capite uni</l>
             
            <l n="23.575">Prospiciunt oculi: sed stultus inania garris,</l>
             
            <l n="23.576">Usque loquax, contra quam te decet, heic ubi multi</l>
             
            <l n="23.577">Sunt alii, qui te regnoque et robore vincunt.</l>
             
            <l n="23.578">Eumeli Pheretiadae nam, quae prius, et nunc</l>
             
            <l n="23.579">Ante feruntur equae, lora et victor tenet ille. </l>
             
            <l n="23.580">Idomeneus contra objurgans: Nugator, Achivum <note type="numvers">580</note>
            </l>
             
            <l n="23.581">Optime rixari et maledicere, caetera nullo</l>
             
            <l n="23.582">Non pejor, saevusque animis et moribus asper,</l>
             
            <l n="23.583">En age vel tripodem, vel, si vis forte, lebetem</l>
             
            <l n="23.584">Ponamus; litemque ut judicet, esto Agamemnon</l>
             
            <l n="23.585">Arbiter ambobus, videatque et dicat equorum</l>
             
            <l n="23.586">Utri utros praeeant, damno ut rem denique noscas</l>
             
            <l n="23.587">Ipse tuo. haec fudit Cretum rex percitus ira. </l>
             
            <l n="23.588">At celer exsiluit rursum Ajax, aspera verbis</l>
             
            <l n="23.589">Verba parans contra: lis et magis ac magis atrox</l>
             
            <l n="23.590">Glisceret; at surgens Pelides talia fatur: <note type="numvers">590</note>
            </l>
             
            <l n="23.591">Parcite, nec saevis ultra contendite verbis,</l>
             
            <l n="23.592">Ajax, Idomeneu: non vos decet; at foret aequum</l>
             
            <l n="23.593">Irasci, si forte alius quis talia peccet.</l>
             
            <l n="23.594">Verum ambo in circo taciti considite, equorum</l>
             
            <l n="23.595">Et cursum spectate. ipsi huc ad praemia gressu</l>
             
            <l n="23.596">Festino venient; cunctis et nosse licebit</l>
             
            <l n="23.597">Argivis, quisnam sit primus, quisve secundus. </l>
             
            <l n="23.598">Sic ait: at spatio sese propiore ferebat</l>
             
            <l n="23.599">Tydides urgens bijugos ac terga flagello</l>
             
            <l n="23.600">Usque gravi pulsans. cursu pernice volabant <note type="numvers">600</note>
            </l>
             
            <l n="23.601">Alipedes, alteque elato corpore campum</l>
             
            <l n="23.602">Carpebant agiles; sublatus pectora pulvis </l>
             
            <list type="unordered">
               <item>502.</item>
            </list>
            <l n="23.603">Aurigae petit usque; auro stannoque coruscans</l>
             
            <l n="23.604">Currus equos raptim sequitur; vix pressa rotarum</l>
             
            <l n="23.605">In tenui linquit vestigia canthus arena.</l>
             
            <l n="23.606">Tum circo stetit in medio, (manabat ab alta</l>
             
            <l n="23.607">Sudor equis cervice, amploque a pectore, spargens</l>
             
            <l n="23.608">Multus humum) curruque e pulchro desilit heros</l>
             
            <l n="23.609">Ad terram, atque jugo fulgenti accline flagellum</l>
             
            <l n="23.610">Deponit: Sthenelus nec fortis multa moratur; <note type="numvers">610</note>
            </l>
             
            <l n="23.611">Verum alacer pugnae pretium capit, atque puellam</l>
             
            <l n="23.612">Ducere, et auratum tripodem dat ferre vocatis</l>
             
            <l n="23.613">Continuo sociis; curru celer ipse calentes</l>
             
            <l n="23.614">Solvit equos, vinclisque levat fumantia colla. </l>
             
            <l n="23.615">Post hunc Antilochus Nelides acer agebat</l>
             
            <l n="23.616">Cornipedes, flavum vafro praegressus Atriden</l>
             
            <l n="23.617">Astu, non celeri curru: Menelaus adurget</l>
             
            <l n="23.618">Quem tamen, atque viro magis et magis usque propinquat.</l>
             
            <l n="23.619">Quam parvo distat spatio volventis ab aereo</l>
             
            <l n="23.620">Orbe rotae sonipes, rectorem qui vehit, acri <note type="numvers">620</note>
            </l>
             
            <l n="23.621">Contendens alacer nisu, currumque sonantem:</l>
             
            <l n="23.622">(Nanque extrema pilo contingit cauda comante</l>
             
            <l n="23.623">Huic canthum, juxta qui volvitur, atque pusillo</l>
             
            <l n="23.624">Tractu abstat, pernix campo dum currit aperto)</l>
             
            <l n="23.625">Tam prope Neliden fertur Menelaus, et urget</l>
             
            <l n="23.626">Usque virum; ille prius longe post terga relictus,</l>
             
            <l n="23.627">Quanto per vacuum tractu volat aëra discus;</l>
             
            <l n="23.628">Antilochum at juxta venit cito, pulchra comantis</l>
             
            <l n="23.629">Aethes dum cursu gliscit vis auctior ipso.</l>
             
            <l n="23.630">Quin, spatium si majus adhuc restaret utrique, <note type="numvers">630</note>
            </l>
             
            <l n="23.631">Ambiguum nedum linquat, sed provolet ante.</l>
             
            <l n="23.632">Meriones, magni fidus comes Idomeneos,</l>
             
            <l n="23.633">Atriden sequitur longe, quantum levis hasta</l>
             
            <l n="23.634">Missa volat; quod equos segnes magis omnibus egit;</l>
             
            <pb n="v-530"/>
            <l n="23.635">Certare et curru norat minus omnibus ipse. </l>
             
            <l n="23.636">Extremus pulchros moerenti corde trahebat</l>
             
            <l n="23.637">Filius Admeti currus; curruque revinctas</l>
             
            <l n="23.638">Rursus equas, aegre pellebat. dius Achilles</l>
             
            <l n="23.639">Quem miserans visum, in mediis haec fatur Achivis:</l>
             
            <l n="23.640">Postremus redit hic longe optimus. ergo secundum, <note type="numvers">640</note>
            </l>
             
            <l n="23.641">Ut par est, olli tribuamus munus Achivi: </l>
             
            <l n="23.642">Prima sibi victor Tydeïus auferat heros.</l>
             
            <l n="23.643">Sic ait: hi laeto dictum clamore probarunt. </l>
             
            <l n="23.644">Munus equam Eumelo sed ne daret, obstitit acer </l>
             
            <l n="23.645">Antilochus, clamans laedi sua jura, fidemque </l>
             
            <l n="23.646">Polliciti: magnum qui sic affatur Achillem:</l>
             
            <l n="23.647">Istud si facies, tibi certe irascar, Achille. </l>
             
            <l n="23.648">Donum adimis mihi nempe meum, quod laeserit olli </l>
             
            <l n="23.649">Fors currus et equas celeres fortique bonoque. </l>
             
            <l n="23.650">Debuerat magnos at rite in vota vocare <note type="numvers">650</note>
            </l>
             
            <l n="23.651">Ille deos; non tunc extremus nanque redisset. </l>
             
            <l n="23.652">Quod si te miseret, si fert ita corde voluntas, </l>
             
            <l n="23.653">Est auri tibi multa intra tentoria et aeris </l>
             
            <l n="23.654">Copia, sunt pecudes, famulaeque, armentaque equorum. </l>
             
            <l n="23.655">Horum aliquid tollens, olli da postmodo munus, </l>
             
            <l n="23.656">Continuo vel nunc, coram ut lauderis Achivis. </l>
             
            <l n="23.657">Hanc ego equam haud ulli dedero: mecum illius ergo, </l>
             
            <l n="23.658">Si quis vult, sumptis pugnet licet ocyus armis.</l>
             
            <l n="23.659">Sic ait: arrisit, gavisus mente, sodali</l>
             
            <l n="23.660">Pelides caro ante alios; dehinc talia fatur: <note type="numvers">660</note>
            </l>
             
            <l n="23.661">Antiloche, Eumelo munus me promere quando</l>
             
            <l n="23.662">Vis aliud; promam, tibi nec parere negabo.</l>
             
            <l n="23.663">Munus erit thorax, quem magnanimo Asteropaeo</l>
             
            <l n="23.664">Detraxi aere gravem solido, cui fulgida stanno</l>
             
            <l n="23.665">Candenti vario flexu circum nitet ora,</l>
             
            <l n="23.666">Mirum opus, et magni quod, credo, fecerit heros. </l>
             
            <pb n="v-562"/>
            <l n="23.667">Dixerat; et fidum jubet ocyus Automedonta</l>
             
            <l n="23.668">Ire, et loricam penetrali e sede nitentem</l>
             
            <l n="23.669">Ferre. citus volat ille; atque aerea texta reversus</l>
             
            <l n="23.670">Eumelo in manibus posuit, quae pectore laeto <note type="numvers">670</note>
            </l>
             
            <l n="23.671">Accepit juvenis, duri solatia casus. </l>
             
            <l n="23.672">Heic Grajūm in medio surgit Menelaus, acerbo</l>
             
            <l n="23.673">Ille dolens animo, flagranti et fervidus ira.</l>
             
            <l n="23.674">Neliden contra Antilochum. regale paranti</l>
             
            <l n="23.675">Dicere tum praeco sceptrum dedit; atque loquentis</l>
             
            <l n="23.676">Verba audire omnes, ac voci parcere jussit.</l>
             
            <l n="23.677">Heros dehinc tales prompsit de pectore voces: </l>
             
            <l n="23.678">Antiloche, o prudens dudum et cordate, repente</l>
             
            <l n="23.679">Nunc alius, quidnam patrasti? meque pudore</l>
             
            <l n="23.680">Indecorem afficiens, et equos mihi fraude volucres <note type="numvers">680</note>
            </l>
             
            <l n="23.681">Impediens cursu in medio, pejoribus actis</l>
             
            <l n="23.682">Ante tuis; victor non tu virtute, sed astu?</l>
             
            <l n="23.683">Verum agite, Argivūm quotquot regesque ducesque,</l>
             
            <l n="23.684">Aequum heic ambobus jus dicite, gratia neutri</l>
             
            <l n="23.685">Prosit; ne Grajūm quis dicat: vicit Atrides</l>
             
            <l n="23.686">Antilochum vana fingens mendacia lingua, </l>
             
            <l n="23.687">Et sibi equam ducens abiit; non curribus, at vi </l>
             
            <l n="23.688">Atque opibus melior magnis: vel, si placet, aequum </l>
             
            <l n="23.689">Ipse ego jus dicam, quisquam reprehendere Grajūm </l>
             
            <l n="23.690">Quod merito nequeat; quo nil pote rectius esse 690 </l>
             
            <l n="23.691">Huc ades, Antiloche, atque manu, quo nuper agebas </l>
             
            <l n="23.692">Laetus equos, stans pro curru sustolle flagellum; </l>
             
            <l n="23.693">Tange et equos, jura et Neptuno teste, volentem </l>
             
            <l n="23.694">Non tenuisse meos vafro molimine currus.</l>
             
            <l n="23.695">Antilochus contra prudens cui talia fatur: </l>
             
            <l n="23.696">Parce irae: multo mihi nanque infirmior aetas,</l>
             
            <l n="23.697">Quam tibi, rex Menelaë. prior tu scilicet aevo es, </l>
             
            <l n="23.698">Et melior. juvenum scis ut mens devia recto </l>
             
            <pb n="v-589"/>
            <l n="23.699">Saepe abeat calle, in praeceps ut saepe feratur,</l>
             
            <l n="23.700">Consilio tenuisque ac futilis. ergo, quod actum, <note type="numvers">700</note>
            </l>
             
            <l n="23.701">Fer patiens: at equam tibi sum nunc ipse daturus</l>
             
            <l n="23.702">Sponte mea, cursu quam cepi. quin, tibi poscas</l>
             
            <l n="23.703">Rerum aliud si quid, quae sunt mihi cunque, libenti</l>
             
            <l n="23.704">Cuncta animo dederim potius, quam tempus in omne</l>
             
            <l n="23.705">Exciderim, rex, corde tibi, magnisque scelestus</l>
             
            <l n="23.706">Displiceam divis. Dehinc, fatus talia, pulchram</l>
             
            <l n="23.707">Duxit equam, tradens Menelao. protinus illi</l>
             
            <l n="23.708">Mens risit. ceu laeta seges horrentibus arvis</l>
             
            <l n="23.709">Ros ubi crescentes perfudit multus aristas:</l>
             
            <l n="23.710">Sic tibi mens risit gaudens, Menelae, sub alto <note type="numvers">710</note>
            </l>
             
            <l n="23.711">Pectore. Tum juveni dictis haec fatur amicis.</l>
             
            <l n="23.712">Ultro equidem tibi nunc cedam, Nelida, vel ira </l>
             
            <l n="23.713">Incensus. nec enim certe levis esse solebas </l>
             
            <l n="23.714">Ante hac ventosusque animi; nunc stulta juventa </l>
             
            <l n="23.715">Incauto vicit mentem. non nectere fraudem </l>
             
            <l n="23.716">Majori, meliusque et cautius. alter Achivūm </l>
             
            <l n="23.717">Nec quisquam e facili me nunc flexisset: at ipse </l>
             
            <l n="23.718">Me propter passus multa es; durosque tulistis, </l>
             
            <l n="23.719">Tuque, paterque tuus pro me, fraterque labores. </l>
             
            <l n="23.720">Idcirco et precibus flectar; curruque volucri <note type="numvers">720</note>
            </l>
             
            <l n="23.721">Quam merui, tibi equam donabo; sentiat omnis </l>
             
            <l n="23.722">Ut Danaūm pubes, non me saevo atque superbo </l>
             
            <l n="23.723">Esse animo. Haec fatus dedit ipse Noëmoni pulchram </l>
             
            <l n="23.724">Ducere equam, Antilochi socio: sibi tertia dona </l>
             
            <l n="23.725">Accepit, multo clarum fulgore lebetem. </l>
             
            <l n="23.726">Meriones auri quartus duo magna talenta </l>
             
            <l n="23.727">Abstulit, ad palmam quo venerat ordine. quintum </l>
             
            <l n="23.728">Restabat munus, phiala ingens: parte ab utraque </l>
             
            <l n="23.729">Hanc habilem donat Pelides Nestori Achivūm </l>
             
            <l n="23.730">Confessu in medio portans, et constitit ultro <note type="numvers">730</note>
            </l>
             
            <pb n="v-616"/>
            <l n="23.731">Ante senem, ac tales expromit pectore voces:</l>
             
            <l n="23.732">Sume, pater, servaque domi quod tempus in omne</l>
             
            <l n="23.733">Te Patrocli admoneat, donum ferale, sepulti;</l>
             
            <l n="23.734">Quem raptum heu nusquam, velut ante, videre licebit</l>
             
            <l n="23.735">In Danais. munus do gratis. nam neque caestu,</l>
             
            <l n="23.736">Nec lucta, aut jaculo certabis, nec pede curres</l>
             
            <l n="23.737">Impiger: urget enim tibi tristis membra senectus. </l>
             
            <l n="23.738">Sic ait; inque manus tradit: laetatus at ille</l>
             
            <l n="23.739">Accepitque datum, dulcique haec ore profatur: </l>
             
            <l n="23.740">Vera istaec, venerande puer, quaecunque locutus. <note type="numvers">740</note>
            </l>
             
            <l n="23.741">Non mihi firmi artus, non pes, non brachia utroque </l>
             
            <l n="23.742">Ex humero, atque manus agiles, o amice, moventur. </l>
             
            <l n="23.743">Atque utinam nunc membra, aevo florente, vigerem! </l>
             
            <l n="23.744">Qualis eram, tumulo intulerunt Amaryncea Epei, </l>
             
            <l n="23.745">Buprasio in magno, quo regem tempore; gnati </l>
             
            <l n="23.746">Et regis posuere viris certamina. nemo </l>
             
            <l n="23.747">Par mihi vel similis venit; non gentis Epeae </l>
             
            <l n="23.748">Quisquam, non Pylius, non, quos Aetolia misit, </l>
             
            <l n="23.749">Praestantum quisquam juvenum. nam caestibus audax </l>
             
            <l n="23.750">Enopiden vici Clytomedea, deinde profectum <note type="numvers">750</note>
            </l>
             
            <l n="23.751">Pleurone Ancaeum lucta; rapidisque praeivi </l>
             
            <l n="23.752">Iphiclum pedibus celerem; tum Phylea missa </l>
             
            <l n="23.753">Et Polydorum hasta. duo me vicere sed unum </l>
             
            <l n="23.754">Actoridae curru. qui, ne pulcherrima ferrem </l>
             
            <l n="23.755">Victor, quae cursu restabant praemia equestri, </l>
             
            <l n="23.756">Conscendere axem gemini; tractabat et alter </l>
             
            <l n="23.757">Lora, alter bijugis caedebat terga flagello. </l>
             
            <l n="23.758">Talis eram: juvenes at nunc juvenilia tractent; </l>
             
            <l n="23.759">Ipse, olim heroum in numero qui clarus habebar, </l>
             
            <l n="23.760">Jam tristi enervis cogor parere senectae. <note type="numvers">760</note>
            </l>
             
            <l n="23.761">Verum age, quae restant, indic certamina, totum </l>
             
            <l n="23.762">Funeris et munus caro persolve sodali.</l>
             
            <pb n="Homer-v-645"/>
            <l n="23.763">Hoc mihi ego accipioque lubens, et laetor amantem</l>
             
            <l n="23.764">Quod redamas, memor usque mei, nec te latet, inter</l>
             
            <l n="23.765">Grajugenas quanto Nestor sit dignus honore.</l>
             
            <l n="23.766">Haec propter tibi dī faciles dent omnia, quae vis </l>
             
            <l n="23.767">Sic ait: ille, senis laudem postquam audiit omnem,</l>
             
            <l n="23.768">Rursus abit, Grajūm ingrediens ante ora frequentum;</l>
             
            <l n="23.769">Ac tristis pugnae, si quis decernere duro</l>
             
            <l n="23.770">Forte velit caestu, duo ponit praemia. mulam <note type="numvers">770</note>
            </l>
             
            <l n="23.771">Sexennem, longos aptam durare labores,</l>
             
            <l n="23.772">Indomitam sed adhuc, multa et vix arte domandam,</l>
             
            <l n="23.773">Ipse manu adductam statuit, circoque revinxit</l>
             
            <l n="23.774">In medio, pretium victori. deinde rotundo</l>
             
            <l n="23.775">Orbe cavum ponit calicem, solatia victo.</l>
             
            <l n="23.776">Tum medios inter stans haec effatur Achivos: </l>
             
            <l n="23.777">Atridae, Grajique omnes, Mavortia pubes, </l>
             
            <l n="23.778">Horum ergo duram nunc caestu invadere pugnam </l>
             
            <l n="23.779">Praestantes virtute duos, atque arte jubemus. </l>
             
            <l n="23.780">Annuerit Phoebus cui laudem, et victor Achaeo <note type="numvers">780</note>
            </l>
             
            <l n="23.781">Agnitus a coetu fuerit, sibi laetus ad altas </l>
             
            <l n="23.782">Hanc agito naves mulam, validamque, laborem </l>
             
            <l n="23.783">Et quae ferre queat longum. qui victus abibit, </l>
             
            <l n="23.784">Hunc referet calicem duri solatia casus.</l>
             
            <l n="23.785">Dixerat. ast acerque animis, et corpore vasto </l>
             
            <l n="23.786">Ingens, immani caestu et pugnare peritus, </l>
             
            <l n="23.787">Continuo, proles Panopeïa, surgit Epeus; </l>
             
            <l n="23.788">Injecitque manum mulae; dehinc talia fatur.</l>
             
            <l n="23.789">Huc veniat, calicem qui vult sibi tollere: mulam </l>
             
            <l n="23.790">Non etenim, credo, quisquam hinc sibi ducet Achivūm, <note type="numvers">790</note>
            </l>
             
            <l n="23.791">Me victo, caestu qui glorior optimus esse. </l>
             
            <l n="23.792">Non satis, inferior quod sum, Mavortia quando </l>
             
            <l n="23.793">Praelia miscemus? cunctis excellere eidem </l>
             
            <l n="23.794">Non licet in rebus, nusquam nec ferre secundas.</l>
             
            <pb n="v-671"/>
            <l n="23.795">Quippe hoc edico, re quod praestabitur ipsa:</l>
             
            <l n="23.796">Discindamque artus feriens, atque intima frangam</l>
             
            <l n="23.797">Ossa. adsint propius, queis cura est cunque, sodales;</l>
             
            <l n="23.798">Ocyus atque meis properent efferre subactum</l>
             
            <l n="23.799">Hinc manibus. tales jactabat pectore voces,</l>
             
            <l n="23.800">Dira minans. Graji circum obstupuere silentes; <note type="numvers">800</note>
            </l>
             
            <l n="23.801">Nec quisquam contra se tanto ex agmine tollit,</l>
             
            <l n="23.802">Euryalum praeter, Talaionides Mecisteus</l>
             
            <l n="23.803">Quem genuit similem praestanti corpore divis;</l>
             
            <l n="23.804">Mecisteus Talaionides, qui se tulit olim</l>
             
            <l n="23.805">Oedipodae ad funus Thebas, prostravit et omnes</l>
             
            <l n="23.806">Cadmeos, quicunque ausi confligere caestu.</l>
             
            <l n="23.807">Hunc studio ingenti curabat maximus armis</l>
             
            <l n="23.808">Tydides, acuens dictis; corpusque revinxit</l>
             
            <l n="23.809">Campestri medium velans, dehinc taurea lora</l>
             
            <l n="23.810">Induxit manibus. Jam, pugnae accinctus uterque, <note type="numvers">810</note>
            </l>
             
            <l n="23.811">Procedunt circum in medium, validosque lacertos,</l>
             
            <l n="23.812">Brachiaque extollunt pariter, pugnamque furentes</l>
             
            <l n="23.813">Invadunt, miscentque manus. sub vulnere malae</l>
             
            <l n="23.814">Horrendum crepitant; magnis fluit undique sudor</l>
             
            <l n="23.815">Artubus exundans. subito cum dius Epeus</l>
             
            <l n="23.816">Irruit, Euryali et, trepidas dum lumina volvit,</l>
             
            <l n="23.817">Vestigatque oculis feriat qua parte, sonore</l>
             
            <l n="23.818">Perculit ingenti malam: nec tempore longo:</l>
             
            <l n="23.819">Ille stetit; planxit collapso at corpore terram.</l>
             
            <l n="23.820">Turbidus ut Boreas valido cum flamine pontum <note type="numvers">820</note>
            </l>
             
            <l n="23.821">Horrificans, piscem subito projecit in actam,</l>
             
            <l n="23.822">Inde iterum algoso tegit idem ab litore sorbens:</l>
             
            <l n="23.823">Sic plagaque virum dejecit, rursus et idem, </l>
             
            <l n="23.824">Magnanimus dextra dejectum attollit Epeus. </l>
             
            <l n="23.825">Ast olli fidi adstiterunt hinc inde sodales, </l>
             
            <l n="23.826">Confessu et medio ducunt; aegrosque trahentem  </l>
             
            <pb n="v-696"/>
            <l n="23.827">Pone pedes, caput et jactantem, atque ore cruorem </l>
             
            <l n="23.828">Crassum ejectantem, confusum et mente suique</l>
             
            <l n="23.829">Ignarum densi exportant; calicemque reversi</l>
             
            <l n="23.830">Accipiunt, tristi moerentes corde, relictum. <note type="numvers">830</note>
            </l>
             
            <l n="23.831">Tertia tum Danais certamina ponit Achilles,</l>
             
            <l n="23.832">Et pulchra ostendit praedurae praemia luctae.</l>
             
            <l n="23.833">Igni aptum tripodem victori, amploque locavit</l>
             
            <l n="23.834">Ventre, boves pretio bis sex qui posse mereri</l>
             
            <l n="23.835">Est visus Grajis: at victo serva locata est</l>
             
            <l n="23.836">In medio mulier, multorum docta Minervae</l>
             
            <l n="23.837">Illa operum, pretio bubus par visa quaternis.</l>
             
            <l n="23.838">Tum coetu in Danaūm stetit heros, atque ita fatur: </l>
             
            <l n="23.839">Surgite, et hoc conferte gravem de munere luctam.</l>
             
            <l n="23.840">Haec ait. exsurgunt ingens Telamonius Ajax, <note type="numvers">840</note>
            </l>
             
            <l n="23.841">Ac rerum sapiens, fraudum et consultus Ulysses</l>
             
            <l n="23.842">Praecinctique ambo, ante oculos, atque ora virorum</l>
             
            <l n="23.843">Procedunt circum in medium, validisque vicissim</l>
             
            <l n="23.844">Implicuere artus manibus, vinxitque virum vir:</l>
             
            <l n="23.845">Hinc atque hinc arrecta duo ceu tigna domorum,</l>
             
            <l n="23.846">Quae faber aptavit ventorum flamina contra.</l>
             
            <l n="23.847">Terga, crepant firmis amborum attracta lacertis;</l>
             
            <l n="23.848">Humidus ad terram sudor fluit; atque rubentes</l>
             
            <l n="23.849">Apparent passim vibices per latera ampla,</l>
             
            <l n="23.850">Perque humeros: instant longo certamine anheli, <note type="numvers">850</note>
            </l>
             
            <l n="23.851">Quis tripodem referat, primos et victor honores.</l>
             
            <l n="23.852">Non Laërtiades magnum subvertere quibat</l>
             
            <l n="23.853">Ajacem: contra obnixum non sternere Ulyssem</l>
             
            <l n="23.854">Vi Telamoniades ulla duroque labore.</l>
             
            <l n="23.855">Inde, ubi spectantes ceperunt taedia Grajos,</l>
             
            <l n="23.856">Sic Ithacum prior alloquitur Telamonius Ajax: </l>
             
            <l n="23.857">Progenies divum, solerti pectore, Ulysse,</l>
             
            <l n="23.858">En age sublimem vel tu me tolle, vel alte</l>
             
            <pb n="v-724"/>
            
            <l n="23.859">Tollam ego te; dederit quem finem cunque supremus</l>
             
            <l n="23.860">Jupiter alterutri; cui coeptum cunque secundet. <note type="numvers">860</note>
            </l>
             
            <l n="23.861">Sic ait; ac terra sublimem attollit: at artes</l>
             
            <l n="23.862">Atque dolum solers non est oblitus Ulysses;</l>
             
            <l n="23.863">Poplitis et flexum percussit pone: supinus</l>
             
            <l n="23.864">Ille, genu, cecidit confestim in terga, soluto:</l>
             
            <l n="23.865">Ast Laertiades olli super incidit amplum</l>
             
            <l n="23.866">In pectus: populos circum stupor altus habebat,</l>
             
            <l n="23.867">Spectaclo attonitos ingenti, ac densa frementes.</l>
             
            <l n="23.868">Inde iterum recti steterunt; magnumque vicissim</l>
             
            <l n="23.869">Ajacem Laërtiades tollebat: at alte </l>
             
            <l n="23.870">Tollere conatus frustra, vix denique terra <note type="numvers">870</note>
            </l>
             
            <l n="23.871">Dimovit paullum; atque genu subsedit; et ambo</l>
             
            <l n="23.872">Tellurem planxere una, et jacuere propinqui,</l>
             
            <l n="23.873">Strataque foedabant simul atro in pulvere membra.</l>
             
            <l n="23.874">Tertia quin etiam instaurent certamina rursus</l>
             
            <l n="23.875">Erecti: sedenim consurgens dius Achilles</l>
             
            <l n="23.876">Continuit cupidos, placidoque haec pectore fatur:</l>
             
            <l n="23.877">Parcite jam; durum nec frustra urgete laborem;</l>
             
            <l n="23.878">Victor uterque, pari donati munere, abite;</l>
             
            <l n="23.879">Ut jam alii certent aliud certamen Achivi.</l>
             
            <l n="23.880">Sic ait: illi ambo parentque, et pulvere foedos <note type="numvers">880</note>
            </l>
             
            <l n="23.881">Abstergunt sumptisque involvunt vestibus artus. </l>
             
            <l n="23.882">Pelides cursu confestim dona pedestri.</l>
             
            <l n="23.883">Collocat ante oculos, magnum cratera nitenti</l>
             
            <l n="23.884">Perfectum argento, forma quo pulchrius usquam</l>
             
            <l n="23.885">Nil erat. eximia caelarant Sidones arte</l>
             
            <l n="23.886">Mirum, opus: hinc vectum Phoenices trans vada ponti,</l>
             
            <l n="23.887">Et portu in Lemni expositum, regale Thoanti</l>
             
            <l n="23.888">Obtulerant munus; tum deinde, Lycaone capto</l>
             
            <l n="23.889">Priamida, pretium juvenis dedit esse redempti</l>
             
            <l n="23.890">Patroclo heroi Iasonides Euneus. <note type="numvers">890</note>
            </l>
             
            <pb n="v-747"/>
            <l n="23.891">Hunc quoque Pelides, dum solvit justa sodali,</l>
             
            <l n="23.892">Constituit circo in magno, memorabile donum</l>
             
            <l n="23.893">Primo, qui celeri fugiens pede praevolet omnes.</l>
             
            <l n="23.894">Ingentem taurum posuit multaque secundo</l>
             
            <l n="23.895">Victori praepinguem adipe, extremoque talentum</l>
             
            <l n="23.896">Auri dimidium. tum sic stans ore profatur: </l>
             
            <l n="23.897">Surgite, queis cordi est certando haec dona referre.</l>
             
            <l n="23.898">Sic ait Aeacides. Ajax tum surgit Oilei,</l>
             
            <l n="23.899">Et prudens Laërtiades, et Nestore natus</l>
             
            <l n="23.900">Antilochus, juvenum ante alios pernicior omnes. <note type="numvers">900</note>
            </l>
             
            <l n="23.901">Nulla mora est; cepere locum, stantque ordine. Achilles</l>
             
            <l n="23.902">Dehinc metam ostendit: vento simul ocyus illi</l>
             
            <l n="23.903">Corripiunt spatium, primoque ab limite longe</l>
             
            <l n="23.904">Praecipites fugere. ante omnes concitus Ajax</l>
             
            <l n="23.905">Emicuit. sequitur confestim dius Ulysses</l>
             
            <l n="23.906">Tergo instans, propiorque viam secat alite planta.</l>
             
            <l n="23.907">Quam prope habet radium textrix operata Minervae,</l>
             
            <l n="23.908">Inter longa manu transversum stamina ducens</l>
             
            <l n="23.909">Subtemen; solers nec pectore dimovet unquam:</l>
             
            <l n="23.910">Tam prope sese Ithacus cursu fert usque volucri, <note type="numvers">910</note>
            </l>
             
            <l n="23.911">Atque viri, positis pedibus, vestigia pulsat,</l>
             
            <l n="23.912">Ante, levis quam se fundat circum aëre pulvis.</l>
             
            <l n="23.913">Nec mora, nec requies; afflat caput acer et udae</l>
             
            <l n="23.914">Cervici Laërtiades incumbit, anhelam</l>
             
            <l n="23.915">Ore animam adspirans. magno clamore sequentem</l>
             
            <l n="23.916">Instigant; palmaeque avidum, plausuque secundo,</l>
             
            <l n="23.917">Vocibus et laetis omnes hortantur Achivi. </l>
             
            <l n="23.918">Jamque adeo extremo in spatio, jam fine sub ipso </l>
             
            <l n="23.919">Currebant: subito satus at Laërte vocavit </l>
             
            <l n="23.920">Sub tacita secum, nec frustra, mente Minervam: <note type="numvers">920</note>
            </l>
             
            <l n="23.921">Audi, et opem pedibus facili fer numine, diva. </l>
             
            <l n="23.922">Haec ait: orantem caelo Tritonia Pallas</l>
             
            <pb n="v-770"/>
            <l n="23.923">Audiit; atque habilem fudit per membra vigorem,</l>
             
            <l n="23.924">Ipsa levans subterque pedes, palmasque superne.</l>
             
            <l n="23.925">Ac, prope confecto dum cursu praemia uterque</l>
             
            <l n="23.926">Involat, ecce Ajax, magna impellente Minerva,</l>
             
            <l n="23.927">Labitur, inque fimum taurorum, dius Achilles</l>
             
            <l n="23.928">Quos modo mactarat Patrocli ad funera, pronus</l>
             
            <l n="23.929">Concidit, ac nares infelix oraque turpat.</l>
             
            <l n="23.930">Ergo abit, et pulchrum craterem tollit Ulysses: <note type="numvers">930</note>
            </l>
             
            <l n="23.931">Posterior taurum sibi moerens accipit Ajax.</l>
             
            <l n="23.932">Quem cornu arreptum dextra tenet, atque ita fatur,</l>
             
            <l n="23.933">Ore fimum postquam multo expuit haud sine risu; </l>
             
            <l n="23.934">Pro superi! dea magna pedes mihi laesit, Ulyssem </l>
             
            <l n="23.935">Quae juvat, atque viro propior stat, ceu bona mater</l>
             
            <l n="23.936">Haec ait: ingenti sonuerunt cuncta cachinno.</l>
             
            <l n="23.937">Tertia Nestorides cepit sibi dona, virorum</l>
             
            <l n="23.938">Et medio in coetu subridens talibus infit:</l>
             
            <l n="23.939">Dicam equidem, socii, quae vobis nota: deorum </l>
             
            <l n="23.940">Cura viros natu majores auctat honore. <note type="numvers">940</note>
            </l>
             
            <l n="23.941">Ajax nam paullo est aevo me grandior: iste </l>
             
            <l n="23.942">Natus at est aetate alia secloque parentum; </l>
             
            <l n="23.943">Cui tamen esse ajunt viridem crudamque senectam, </l>
             
            <l n="23.944">Ut pedibus nullum non vincat, praeter Achillem.</l>
             
            <l n="23.945">Sic ait Antilochus, celerem et laudavit Achillem. </l>
             
            <l n="23.946">Pelides contra: Non isthaec irrita, dixit, </l>
             
            <l n="23.947">Laus erit, Antiloche: integrum, pro parte, talentum </l>
             
            <l n="23.948">Auri nanque feres. Haec dicens, munus adauctum </l>
             
            <l n="23.949">In manibus posuit: laeta mente ille recepit.</l>
             
            <l n="23.950">Post haec Aeacides praelongam collocat hastam, </l>
             
            <l n="23.951">Ipse ferens, circo in medio, clypeumque nitentem </l>
             
            <l n="23.952">Et galeam, queis Patroclus Sarpedona dium </l>
             
            <l n="23.953">Exuerat: stans in mediis dehinc talia fatur:</l>
             
            <l n="23.954">Haec ut dona ferant sibi nunc virtute, jubemus</l>
             
            <pb n="v-802"/>
            <l n="23.955">Reges Marte duo praestantes cingier armis,</l>
             
            <l n="23.956">Vulnificumque manu adversos attollere ferrum</l>
             
            <l n="23.957">Heic Grajūm ante oculos. tum, qui prior aerea texta</l>
             
            <l n="23.958">Pervadet, summum degustans cuspide corpus</l>
             
            <l n="23.959">Sic, eat ut sanguis, proprium sibi munus habebit</l>
             
            <l n="23.960">Threïcium hunc ensem; multo quem pulchra nitentem <note type="numvers">960</note>
            </l>
             
            <l n="23.961">Argento cepi, vidi spolium Asteropaei:</l>
             
            <l n="23.962">Ast haec arma ferant ambo communia; et ambos</l>
             
            <l n="23.963">Accipiam dapibus intra tentoria opimis. </l>
             
            <l n="23.964">Hae ubi dicta, ingens surgit Telamonius Ajax,</l>
             
            <l n="23.965">Et proles Tidei surgit fortis Diomedes.</l>
             
            <l n="23.966">Hi, simul atque artus ferro inclusere corusco</l>
             
            <l n="23.967">Secreti a turba diversa in parte, theatro</l>
             
            <l n="23.968">Intulerunt sese medio, tentare periclum.</l>
             
            <l n="23.969">Ardentes, torvumque tuentes. at stupor omnes</l>
             
            <l n="23.970">Spectaclo ingenti attonitos defixit Achivos. <note type="numvers">970</note>
            </l>
             
            <l n="23.971">Atque illi, ut propius venerunt, mutua ter sunt</l>
             
            <l n="23.972">Congressi, ter se petierunt cominus hastis.</l>
             
            <l n="23.973">Tunc Ajax clypeum fulgenti ex aere rotundum</l>
             
            <l n="23.974">Perfodit: sedenim corpus contingere ferro</l>
             
            <l n="23.975">Haud valuit, medius nam thorax obstitit hastae.</l>
             
            <l n="23.976">At, scutum supra crassam Tydeius heros</l>
             
            <l n="23.977">Cuspide cervicem tentabat figere acuta, </l>
             
            <l n="23.978">Usque obiens lambensque hasta. tum vulgus Achaeum</l>
             
            <l n="23.979">Omne, bono metuens Ajaci, parcere pugnae</l>
             
            <l n="23.980">Jussit, et aequa ducem sibi praemia tollere utrumque <note type="numvers">980</note>
            </l>
             
            <l n="23.981">At pulchrum Tydidae ensem donavit Achilles,</l>
             
            <l n="23.982">Vagina inclusum, loro et fulgente revinctum.</l>
             
            <l n="23.983">Inde rudem statuit vesano pondere discum,</l>
             
            <l n="23.984">Eetion valido quondam jactare lacerto</l>
             
            <l n="23.985">Quem solitus: regem sed laeto stravit Achilles,</l>
             
            <l n="23.986">Cumque alia curvis avexit puppibus orbem </l>
             
            <pb n="v-829"/>
            <l n="23.987">Hunc etiam immanem gaza. quem rite locavit</l>
             
            <l n="23.988">Ante oculos: Grajūmque acuit sic pectora dictis: </l>
             
            <l n="23.989">Surgite; et hoc aliquis certet de munere. quisquis</l>
             
            <l n="23.990">Nam tulerit; quamvis ingentia devius arva <note type="numvers">990</note>
            </l>
             
            <l n="23.991">Possideat; vel quinque habeat volventibus annis,</l>
             
            <l n="23.992">Quod sat erit, ne ferri unquam cogatur arator</l>
             
            <l n="23.993">Indigus, aut pastor campis discedere ad urbem. </l>
             
            <l n="23.994">Sic ait. exsurgunt bello clarus Polypoetes, </l>
             
            <l n="23.995">Et Telamonïades Ajax, magnumque Leontei </l>
             
            <l n="23.996">Robur, et immiti caestu modo victor Epeus. </l>
             
            <l n="23.997">Utque pari spatio steterunt ex ordine, Epeus </l>
             
            <l n="23.998">Sustulit atque rotans projecit in aëra discum. </l>
             
            <l n="23.999">Post hunc fulmineo prognatus Marte Leonteus. </l>
             
            <l n="23.1000">Tertius inde manu valida Telamonius Ajax <note type="numvers">1000</note>
            </l>
             
            <l n="23.1001">Contorsit, finemque amborum propulit ultra. </l>
             
            <l n="23.1002">Magnum ubi sed fortis discum cepit Polypoetes; </l>
             
            <l n="23.1003">Aura quam longe baculum stridente bubulcus </l>
             
            <l n="23.1004">Projicit; armentum supra volat ille rotatus: </l>
             
            <l n="23.1005">Tam longe omne ultra spatium projecit. Achivūm </l>
             
            <l n="23.1006">Clamore, et magno sonuerunt omnia plausu. </l>
             
            <l n="23.1007">Consurgunt alacres socii fortis Polypoetae, </l>
             
            <l n="23.1008">Ac laeti regale ferunt ad litora munus.</l>
             
            <l n="23.1009">Tum qui forte velint missa certare sagitta,</l>
             
            <l n="23.1010">Bis quinas posuit ferro nigrante bipennes, <note type="numvers">1010</note>
            </l>
             
            <l n="23.1011">Dimidias. totidem forma breviore secures.</l>
             
            <l n="23.1012">Inde procul malum fulva defixit arena,</l>
             
            <l n="23.1013">Et pavidam tenui suspendit fune columbam,</l>
             
            <l n="23.1014">Tendere quo jussit ferrum. qui fixerit acto</l>
             
            <l n="23.1015">Primus avem calamo, cunctas sibi ferre bipennes;</l>
             
            <l n="23.1016">Attigerit quod si misso: quis vincula ferro</l>
             
            <l n="23.1017">Laude minor, sibi dimidias hunc ferre secures.</l>
             
            <l n="23.1018">Haec ubi sic fatus, Teucer bonus, Idomeneos </l>
             
            <pb n="Homer-v-860"/>
            <l n="23.1019">Et famulus magno Grajūm se murmure tollunt.</l>
             
            <l n="23.1020">Nulla mora est, geminas aerata in casside fortes <note type="numvers">1020</note>
            </l>
             
            <l n="23.1021">Concussere: prior Teucro locus exiit: ille</l>
             
            <l n="23.1022">Ocyus adducto telum vi misit ab arcu;</l>
             
            <l n="23.1023">Nec grege de intacto vovit solemnia Phoebo</l>
             
            <l n="23.1024">Munera, primitias agnorum. rite sagitta</l>
             
            <l n="23.1025">Ergo ipsam haud potuit (laudem hanc invidit Apollo)</l>
             
            <l n="23.1026">Figere avem: fixit, queis nexa volabat, ad ipsum</l>
             
            <l n="23.1027">Linea vincla pedem, ferroque abrupit acuto.</l>
             
            <l n="23.1028">Illa levis fugit superas exterrita in auras:</l>
             
            <l n="23.1029">Vincla infra cecidere solo delapsa: virorum</l>
             
            <l n="23.1030">Laetifico circum sonuerunt litora plausu. <note type="numvers">1030</note>
            </l>
             
            <l n="23.1031">Meriones Teucri e manibus capit ocyus arcum,</l>
             
            <l n="23.1032">Et calamum celer imponit, quem jam ante pararat;</l>
             
            <l n="23.1033">Dehinc grege de intacto vovit solemnia Phoebo</l>
             
            <l n="23.1034">Munera, primitias agnorum; et nube sub alta</l>
             
            <l n="23.1035">Ut sese curvos flectentem vidit in orbes,</l>
             
            <l n="23.1036">Stridentique petit calamo, mediamque sub ala</l>
             
            <l n="23.1037">Figit avem; rapido telum quam trajicit ictu,</l>
             
            <l n="23.1038">Et redit, atque pedes lapsum defigitur ante</l>
             
            <l n="23.1039">Merionae, terra in viridi. trajecta columba</l>
             
            <l n="23.1040">Insedit malo rursus; tum languida collum <note type="numvers">1040</note>
            </l>
             
            <l n="23.1041">Demisit: fluxere alae, membrisque soluta</l>
             
            <l n="23.1042">Fugit vita levis: malo at delapsa volucris</l>
             
            <l n="23.1043">Subter planxit humum: Graji obstupuere tuentes.</l>
             
            <l n="23.1044">Meriones denas victor tulit ergo bipennes:</l>
             
            <l n="23.1045">At parvas Teucer, non laeta mente, secures.</l>
             
            <l n="23.1046">Hastam dehinc longam statuit, pulchrumque lebetem </l>
             
            <l n="23.1047">In medio Aeacides, intactumque igne, mereri </l>
             
            <l n="23.1048">Atque bovem pretio qui posset. nec mora, surgunt </l>
             
            <l n="23.1049">Ambo hastam jactare boni, regnator Achivūm </l>
             
            <l n="23.1050">Atrides, magni et comes impiger Idomeneos <note type="numvers">1050</note>
            </l>
             
            <pb n="v-888"/>
            <l n="23.1051">Meriones. quibus exsurgens haec fatur Achilles: </l>
             
            <l n="23.1052">Atride, scimus valido quam robore, et hastae </l>
             
            <l n="23.1053">Missu omnes vincas. quare hoc tibi munus habeto </l>
             
            <l n="23.1054">Victor et i celsas ad puppes: demus at hastam </l>
             
            <l n="23.1055">Merionae heroi, tibi si placet, optime regum,</l>
             
            <l n="23.1056">Talia Pelides: hortanti paruit ille. </l>
             
            <l n="23.1057">Meriones hastam bonus abstulit: ast Agamemnon </l>
             
            <l n="23.1058">Talthybio pulchrum ad naves dat ferre lebetem.</l>
             
         </div>
         <div type="poesis-liber" met="hexameter" n="24">
            <head>HOMERI ILIADOS LIBER VICESIMUS QUARTUS.</head>
            <l n="24.1">Ut coetum solvere, suas et quisque carinas </l>
             
            <l n="24.2">Digressi petiere; alii struxere paratis </l>
             
            <l n="24.3">Coenam epulis, dulci optantes languentia somno </l>
             
            <l n="24.4">Membra dare: at solus fletu indulgebat Achilles, </l>
             
            <l n="24.5">Usque memor socii dulcis; nec lumina regi </l>
             
            <l n="24.6">Condit, qui rerum late domat omnia, somnus: </l>
             
            <l n="24.7">Sed versat sese huc atque huc vigil; imaque fervet </l>
             
            <l n="24.8">Mens desiderio Patrocli; vimque, animosque </l>
             
            <l n="24.9">Ingentes, rerumque simul quae plurima gessit, </l>
             
            <l n="24.10">Quosque simul passus constanti mente labores, <note type="numvers">10</note>
            </l>
             
            <l n="24.11">Bellaque, et emensi tot saeva pericula ponti, </l>
             
            <l n="24.12">Cuncta miser tacito versat sub pectore; fletu </l>
             
            <l n="24.13">Et madet; et, nusquam consistens, saepe sinistrum </l>
             
            <l n="24.14">Saepe latus jacet in dextrum, pronusque, supinusque. </l>
             
            <l n="24.15">Interdum strato exsurgit, moestusque vagatur </l>
             
            <l n="24.16">Fluctisonum praeter litus. nec caerula supra </l>
             
            <l n="24.17">Stagna maris sese attollens Aurora latebat </l>
             
            <l n="24.18">Insomnem: curru sed postquam junxerat alto </l>
             
            <l n="24.19">Cornipedes, retro Hectoreum vincire solebat </l>
             
            <l n="24.20">Raptandum foede corpus: tum deinde, sodalis <note type="numvers">20</note>
            </l>
             
            <l n="24.21">Postquam ter circa tumulum raptaverat, alta </l>
             
            <l n="24.22">Ingressus rursum tentoria, membra quieti </l>
             
            <l n="24.23">Fessa dabat: prono porrectum at pectore in atro </l>
             
            <l n="24.24">Pulvere Priamiden linquebat. Phoebus Apollo </l>
             
            <l n="24.25">Quem tamen haud ulla foedari sorde sinebat, </l>
             
            <l n="24.26">Ille vel exanimum miserans; atque aegide circum</l>
             
            <pb n="v-20"/>
            <l n="24.27">Ipse tegens totum aurata; ne saxa decorum,</l>
             
            <l n="24.28">Dum raptim trahitur, lacerarent aspera corpus.</l>
             
            <l n="24.29">Hectoreum sic ille, ira gliscente, cadaver</l>
             
            <l n="24.30">Dedecorat. patris quod clara ex aede frequentes <note type="numvers">30</note>
            </l>
             
            <l n="24.31">Caelicolae visum miserati, hortarier acrem</l>
             
            <l n="24.32">Majugenam cepere, cato subduceret illinc</l>
             
            <l n="24.33">Ut furto avectum. mens omnibus una deorum</l>
             
            <l n="24.34">Haec aliis: obstat sedenim Saturnia Juno,</l>
             
            <l n="24.35">Neptunusque pater, virgo et Tritonia. Trojam,</l>
             
            <l n="24.36">Et Priamum, et Priami gentem gravis utraque diva</l>
             
            <l n="24.37">Oderat, invisam, malus olim laeserat ambas</l>
             
            <l n="24.38">Quod Paris, et spretas damnarat; sede relicta</l>
             
            <l n="24.39">Cum superūm ad juvenis caulas venere; duabus</l>
             
            <l n="24.40">Praetulit ille deam, quae menti objecit amores</l>
             
            <l n="24.41">Foemineos, tristique ussit praecordia flamma.</l>
             
            <l n="24.42">Dehinc lucem duodena polo quando extulit almam</l>
             
            <l n="24.43">Aurora, in coetu divūm sic fatur Apollo: </l>
             
            <l n="24.44">Dura nimis, superi, vobis atque effera mens est</l>
             
            <l n="24.45">Non pingues Hector tauros, lectasque bidentes,</l>
             
            <l n="24.46">Caprigenumque pecus vestris adolevit in aris?</l>
             
            <l n="24.47">Quem non vel cassum vita servare, suaeque</l>
             
            <l n="24.48">Uxori, et gnato vultis, miseraeque parenti,</l>
             
            <l n="24.49">Et Priamo patri, cupidis et reddere Teucris;</l>
             
            <l n="24.50">Ut corpusque urant, et solvant justa perempto: <note type="numvers">50</note>
            </l>
             
            <l n="24.51">Usque sed (indignum) juvat indulgere cruento</l>
             
            <l n="24.52">Aeacidae, cui nil rectae sub pectore et aequae</l>
             
            <l n="24.53">Mentis inest; animus cui trux, et nescius usquam</l>
             
            <l n="24.54">Inflecti. agrestis veluti leo nil nisi saevum</l>
             
            <l n="24.55">Corde agitat, vique exultans, animisque superbis,</l>
             
            <l n="24.56">Pastorum ruit in caulas, objectaque tentat</l>
             
            <l n="24.57">Saepta ovium, explerique epulo festinat opimo:</l>
             
            <l n="24.58">Sic ferus est, animum sic mitem abjecit Achilles; </l>
             
            <pb n="v-45"/>
            <l n="24.59">Nec pravi rective ullus vesana remordet</l>
             
            <l n="24.60">Corda pudor. Jam saepe aliquis mage dulce sodali <note type="numvers">60</note>
            </l>
             
            <l n="24.61">Morte caput raptum luxit, fratremve parente</l>
             
            <l n="24.62">Cretum una, aut gnatum: sed fletu expletus amaro</l>
             
            <l n="24.63">Imposuit finem lacrimis, luctumque remisit.</l>
             
            <l n="24.64">Quippe mali est patiens animus mortalibus aegris.</l>
             
            <l n="24.65">Hic contra furit usque, et cassum lumine bigis</l>
             
            <l n="24.66">Priamiden raptat dilecti ad busta sodalis:</l>
             
            <l n="24.67">Demens! nec famam curat, nec triste veretur</l>
             
            <l n="24.68">Exitium capiti, si nobis moverit iram</l>
             
            <l n="24.69">Quantumvis bello fortis, qui corpus inane,</l>
             
            <l n="24.70">Ac terram vexat vita sensuque carentem. <note type="numvers">70</note>
            </l>
             
            <l n="24.71">Haec Phoebus: contra Juno Saturnia: Quid ni,</l>
             
            <l n="24.72">Arcitenens, faciant dī, quae vis, Hector honore</l>
             
            <l n="24.73">Judicio divūm si magno aequatur Achilli?</l>
             
            <l n="24.74">Hectora lactavit mulier mortalis; Achilles</l>
             
            <l n="24.75">Natus matre dea est; quam scilicet ipsa ego quondam</l>
             
            <l n="24.76">Nutrivi educens, et sacri foedere divam</l>
             
            <l n="24.77">Conjugii junxi Peleo, dīs omnibus unus</l>
             
            <l n="24.78">Prae cunctis qui carus erat mortalibus. illis</l>
             
            <l n="24.79">Defuit haud quisquam divum de gente hymenaeis;</l>
             
            <l n="24.80">Tuque etiam citharam gestans conviva sedebas, <note type="numvers">80</note>
            </l>
             
            <l n="24.81">Nulli fide unquam, fautorque comesque malorum. </l>
             
            <l n="24.82">Sic Juno: altitonans contra sic Jupiter infit:</l>
             
            <l n="24.83">Parce deis, Juno, irasci. non Hectora dium</l>
             
            <l n="24.84">Pelidenque uno superi dignamur honore.</l>
             
            <l n="24.85">Caelicolis inter Teucros at carior omnes</l>
             
            <l n="24.86">Hector erat, carus mihi certe: dona ferebat</l>
             
            <l n="24.87">Semper enim praeclara; ullo nec tempore egebat</l>
             
            <l n="24.88">Ara mihi dapibus pingui et nidore, liquentis,</l>
             
            <l n="24.89">Nec large fuso Bacchi libamine; solus</l>
             
            <l n="24.90">Hic quando superis honor est. sed tollere corpus <note type="numvers">90</note>
            </l>
             
            <pb n="v-71"/>
            <l n="24.91">Velle viri furto parcamus (possit Achille</l>
             
            <l n="24.92">Haud etenim ignaro tolli) cui caerula mater</l>
             
            <l n="24.93">Semper adest cuncta observans noctesque diesque.</l>
             
            <l n="24.94">Sed Thetin huc divūm si quis vocet; ipse ego nympham</l>
             
            <l n="24.95">Alloquar ut coram, et jubeam regalia dona</l>
             
            <l n="24.96">Ut Priami accipiat, nec reddere corpus Achilles</l>
             
            <l n="24.97">Abnuat Hectoreum. Sic fatus Jupiter: Iris</l>
             
            <l n="24.98">Confestim surgit stridentibus ocyor auris,</l>
             
            <l n="24.99">Inter et horrentem praeruptis saltubus Imbrum</l>
             
            <l n="24.100">Atque Samum sese nigrum dejecit in aequor. <note type="numvers">100</note>
            </l>
             
            <l n="24.101">Unda gravi gemuit casu: subit illa profundum,</l>
             
            <l n="24.102">Ut pila cornu haerens, pontum quae fertur ad imum,</l>
             
            <l n="24.103">Plumbea, mortem avidis ut portet piscibus. illic</l>
             
            <l n="24.104">Adveniens Thetin est ingenti nacta sub antro,</l>
             
            <l n="24.105">Quam nymphae circum aequoreae de more sedebant.</l>
             
            <l n="24.106">Illa sui fatum gnati plorabat, obortis</l>
             
            <l n="24.107">Uda genas lacrimis; magnis virtutibus omnes</l>
             
            <l n="24.108">Vincentem heroas, patria procul urbe manebat</l>
             
            <l n="24.109">Exitus Iliacas miserum quem tristis ad arces.</l>
             
            <l n="24.110">Adstitit huic Iris, roseoque haec edidit ore: <note type="numvers">110</note>
            </l>
             
            <l n="24.111">Surge, Theti, aeternis qui temperat omnia late </l>
             
            <l n="24.112">Consiliis, superas te acciri jussit ad arces.</l>
             
            <l n="24.113">Cui Thetis: Acciri cur me jubet ille deorum. </l>
             
            <l n="24.114">Maximus? heu! vereor coetu me inferre beato </l>
             
            <l n="24.115">Uda genas fletu, gravibus mentem anxia curis. </l>
             
            <l n="24.116">Verum ibo, quidquid, dicet parere parata.</l>
             
            <l n="24.117">Haec ait, atque caput nigranti obnubit amictu. </l>
             
            <l n="24.118">Sic iter ingreditur: praeit Iris: scissa deabus </l>
             
            <l n="24.119">Dat maris unda locum, dehinc scandunt litus et altas, </l>
             
            <l n="24.120">Caelestum ad sedes vastum per inane feruntur. <note type="numvers">120</note>
            </l>
             
            <l n="24.121">Quas simul ingressae, magnum invenere Tonantem </l>
             
            <l n="24.122">Aurato medium in solio, circumque beatos</l>
             
            <pb n="v-98"/>
            <l n="24.123">Caelicolas. divum patri tum proxima (cessit</l>
             
            <l n="24.124">Ultro Pallas enim) sedit Tethis: ipsa deorum</l>
             
            <l n="24.125">Cui Juno regina ferens dedit aurea rite</l>
             
            <l n="24.126">Pocula, et affatu divam demulsit amico.</l>
             
            <l n="24.127">Oblatum illa bibit nectar, dehinc pocula rursus</l>
             
            <l n="24.128">Reddidit. interea sic fari est Jupiter orsus: </l>
             
            <l n="24.129">Venisti aetherei celsum huc ad limen Olympi,</l>
             
            <l n="24.130">O Theti, moesta animi, luctuque exercita mentem <note type="numvers">130</note>
            </l>
             
            <l n="24.131">Ingenti: sedenim dicam, dea, sedibus huc te</l>
             
            <l n="24.132">E patriis curnam caeli ad convexa vocarim.</l>
             
            <l n="24.133">Nona dies haec est, divis cum jurgia gliscunt</l>
             
            <l n="24.134">Hectoreum corpus, bellacem et Achillea propter.</l>
             
            <l n="24.135">Hectoris hi furtim frigentia membra jubebant</l>
             
            <l n="24.136">Majugena tolli a vafro: decus ipse reservo</l>
             
            <l n="24.137">Hoc ingens, o diva, unam te propter, Achilli,</l>
             
            <l n="24.138">Quam vereorque animo, et cupio mihi semper amicam.</l>
             
            <l n="24.139">Nunc age, castra subi Danaūm, gnatumque moneto.</l>
             
            <l n="24.140">Dic, omnes olli divos, praeque omnibus ipsum <note type="numvers">140</note>
            </l>
             
            <l n="24.141">Praecipue irasci me scilicet, Hectora saevus</l>
             
            <l n="24.142">Quod retinet, nec Trojugenis Priamoque redemptum</l>
             
            <l n="24.143">Reddit adhuc. metuet me forsitan, atque cadaver</l>
             
            <l n="24.144">Restituet, ponetque feros de corde furores.</l>
             
            <l n="24.145">Ipse Irin mittam Priamo, gnatumque jubebo</l>
             
            <l n="24.146">Oblato redimat pretio, Grajūmque profectus</l>
             
            <l n="24.147">Ad naves, immitem animum queis placet, Achilli</l>
             
            <l n="24.148">Secum dona ferat, gazae non parcus avitae. </l>
             
            <l n="24.149">Jupiter haec: paret jussu Themis alma, supremo</l>
             
            <l n="24.150">Et celeri sese lapsu demisit Olympo; <note type="numvers">150</note>
            </l>
             
            <l n="24.151">Et gnati mater subiit tentoria. moestos</l>
             
            <l n="24.152">Quem nacta est gemitus fundentem pectore ab imo.</l>
             
            <l n="24.153">At circum socii celerabant prandia, longis</l>
             
            <l n="24.154">Horrentem et villis, praegrandem et corpore pingui </l>
             
            <pb n="v-125"/>
            <l n="24.155">Mactarant agnum. juveni tum proxima sedit;</l>
             
            <l n="24.156">Permulsitque manu, et blanda sic voce locuta est:</l>
             
            <l n="24.157">Ecquis erit finis fletus longique doloris, </l>
             
            <l n="24.158">Nate? tuum quando parces jam denique tristi </l>
             
            <l n="24.159">Excruciare animum luctu mensaeque torique </l>
             
            <l n="24.160">Oblitus? curam seclude, ac tristia laetis <note type="numvers">160</note>
            </l>
             
            <l n="24.161">Verte, precor. nec enim tibi vitae longa supersunt </l>
             
            <l n="24.162">Tempora: mors at adest misero, visque ultima fati </l>
             
            <l n="24.163">Nunc animo haec hauri. venio tibi nuncia magno </l>
             
            <l n="24.164">Ab Jove; qui superos tibi nempe irascier, et se </l>
             
            <l n="24.165">Prae cunctis dicit, retines quod lumine cassum </l>
             
            <l n="24.166">Priamidem, nec Trojugenis, Priamoque redemptum </l>
             
            <l n="24.167">Reddis adhuc. agedum corpus jam redde parenti </l>
             
            <l n="24.168">Exanimum, accipiens dederit quae ditia dona.</l>
             
            <l n="24.169">Dixerat. huic paucis responsum reddit Achilles: </l>
             
            <l n="24.170">Huc veniat, pretium qui det, secumque cadaver <note type="numvers">170</note>
            </l>
             
            <l n="24.171">Avehat, id quando fieri vult rector Olympi.</l>
             
            <l n="24.172">Sic illi ad naves, gnatusque et caerula mater, </l>
             
            <l n="24.173">Multa inter sese alterno sermone loquuntur: </l>
             
            <l n="24.174">Jupiter ast Irin Trojanas mittit ad arces.</l>
             
            <l n="24.175">Surge, ait, Iri; alti linquens et culmen Olympi, </l>
             
            <l n="24.176">I Phrygias Trojae ad sedes Priamumque jubeto </l>
             
            <l n="24.177">Ire altas Danaūm ad naves et litora, natum </l>
             
            <l n="24.178">Ut pretio redimat genitor. dic regia secum </l>
             
            <l n="24.179">Dona ferat, mentem irato queis placet Achilli. </l>
             
            <l n="24.180">Solus eat, nullo Troum stipante: minister <note type="numvers">180</note>
            </l>
             
            <l n="24.181">Unus at e numero praeconum, jam gravis aevo </l>
             
            <l n="24.182">Ipse etiam atque annis effoetus, flectat habenis </l>
             
            <l n="24.183">Qui mulas rhedae insistens, supraque cadaver </l>
             
            <l n="24.184">Impositum ad muros revehat, comitetur euntem. </l>
             
            <l n="24.185">Fidere mente jube, nec mortem aut triste putare </l>
             
            <l n="24.186">Quidquam animo; talem caeli de vertice mittam</l>
             
            <pb n="Homer-v-135"/>
            <l n="24.187">Olli ego nanque ducem, leto qui perculit Argum,</l>
             
            <l n="24.188">Majugenam. ille senem cultos deducet, et ipsum</l>
             
            <l n="24.189">Pelidae ad limen statuet: nec Martius heros</l>
             
            <l n="24.190">Ingressum penitus celsa in tentoria ferro  <note type="numvers">190</note>
            </l>
             
            <l n="24.191">Mactabit, sinet aut sociūm mactarier ulli.</l>
             
            <l n="24.192">Non fatuus praecepsve animi, non immemor ille est</l>
             
            <l n="24.193">Officii: at miti possit qui parcere mente</l>
             
            <l n="24.194">Supplicibus, et jura deūmque hominumque vereri.</l>
             
            <l n="24.195">Jupiter haec: Iris celeri pede fugit, et auras </l>
             
            <l n="24.196">Certa secans, altas Priami pervenit in aedes. </l>
             
            <l n="24.197">Heic alti gemitus plorantum, atque omnia luctu </l>
             
            <l n="24.198">Plena. patrem circa gnati moestique sedebant, </l>
             
            <l n="24.199">Spargebantque sinum lacrimis: jacet ipse suorum </l>
             
            <l n="24.200">In medio, vili contectus corpora laena, <note type="numvers">200</note>
            </l>
             
            <l n="24.201">Cervicemque caputque immundo pulvere foedus, </l>
             
            <l n="24.202">Quem terra sese versans injecerat amens </l>
             
            <l n="24.203">Ipse suis large manibus: gnataeque nurusque </l>
             
            <l n="24.204">Lamentis, misero et questu regalia complent </l>
             
            <l n="24.205">Tecta, virūm memores, tantis virtutibus auctos, </l>
             
            <l n="24.206">Tot numero, dederat quos leto Argiva juventus. </l>
             
            <l n="24.207">Nuncia tum Priamo Jovis adstitit; atque ita, vocem </l>
             
            <l n="24.208">Submittens, regem dictis affatur amicis: </l>
             
            <l n="24.209">(Ille deam agnovit; metuensque exhorruit artus)</l>
             
            <l n="24.210">Dardanide, confide animo, gelidumque pavorem <note type="numvers">210</note>
            </l>
             
            <l n="24.211">Mitte: malae haud venio tibi nanque huc nuncia fortis, </l>
             
            <l n="24.212">Sed bona ut apportem, missu Jovis, qui procul absens </l>
             
            <l n="24.213">Te curat tamen atque animo miseratur amico. </l>
             
            <l n="24.214">Nunc dium redimi jubet Hectora, donaque Achilli </l>
             
            <l n="24.215">Ferri digna, animum quae placent. te jubet illuc </l>
             
            <l n="24.216">Solum ire, haud ullo Troum stipante: minister </l>
             
            <l n="24.217">Unus at e numero praeconum, jam gravis aevo </l>
             
            <l n="24.218">Ipse etiam atque annis effoetus, flectat habenis</l>
             
            <pb n="v-179"/>
            <l n="24.219">Qui mulas rhedae insistens, supraque cadaver</l>
             
            <l n="24.220">Impositum ad muros revehat; comitetur euntem. <note type="numvers">220</note>
            </l>
             
            <l n="24.221">Aude animo fidens, nec mortem aut triste putare</l>
             
            <l n="24.222">Quidquam mente velis; talem de vertice Olympi</l>
             
            <l n="24.223">Mittet nanque ducem, leto qui perculit Argum,</l>
             
            <l n="24.224">Majugenam. qui te custos deducet; et ipsum</l>
             
            <l n="24.225">Pelidae ad limen statuet; nec Martius heros,</l>
             
            <l n="24.226">Ingressum penitus celsa in tentoria ferro</l>
             
            <l n="24.227">Mactabit, sinet aut sociūm mactarier ulli.</l>
             
            <l n="24.228">Non fatuus praecepsque animi, non immemor ille est</l>
             
            <l n="24.229">Officii, at miti possit qui parcere mente</l>
             
            <l n="24.230">Supplicibus, et jura deūmque hominumque vereri. <note type="numvers">230</note>
            </l>
             
            <l n="24.231">Haec ait; eque oculis dilapsa evanuit: ille</l>
             
            <l n="24.232">Confestim gnatos jussit currumque parare</l>
             
            <l n="24.233">Et mulas; curru dehinc arcam aptare. superbum</l>
             
            <l n="24.234">Hinc cedro aeterna constructum, suaveolentem</l>
             
            <l n="24.235">In <sic>talamum</sic> senior descendit. clausa jacebat</l>
             
            <l n="24.236">Multa ubi praedives, spectari et digna supellex.</l>
             
            <l n="24.237">Huc Hecubam senior vocat ocyus; atque ita fatur: </l>
             
            <l n="24.238">Infelix conjux, alto mihi nuncia venit.</l>
             
            <l n="24.239">Ab Jove; meque jubet Grajorūm ad litus, et altas</l>
             
            <l n="24.240">Ire rates, gnatum ut redimam; et regalia ferre. <note type="numvers">240</note>
            </l>
             
            <l n="24.241">Dona, quibus dirus placari possit Achilles.</l>
             
            <l n="24.242">Dic, tibi quid placeat fieri. mihi mens animusque</l>
             
            <l n="24.243">Ardet enim puppes inimicaque castra subire;</l>
             
            <l n="24.244">Nec metus est noctu hostili me credere turbae. </l>
             
            <l n="24.245">Sic ait: altum ululans conjux cui talibus infit: </l>
             
            <l n="24.246">Hei mihi! quonam abiit tibi mens? sapientia quonam </l>
             
            <l n="24.247">Fugit pulsa; olim quam propter clarus haberi </l>
             
            <l n="24.248">Consueras late, in populis, quique extera longe </l>
             
            <l n="24.249">Regna colunt, quos et justi regis aequus habenis </l>
             
            <l n="24.250">Imperii? solus Grajas tu accedere puppes; <note type="numvers">250</note>
            </l>
             
            <pb n="v-203"/>
            <l n="24.251">Audebis? coramque viro te sistere, totque,</l>
             
            <l n="24.252">Tamque bonos misero qui gnatos misit ad Orcum?</l>
             
            <l n="24.253">Dura tibi ferro constant praecordia. si te</l>
             
            <l n="24.254">Ceperit, aut oculis te vir si viderit ille</l>
             
            <l n="24.255">Saevusque infidusque; tuam non ille dolebit</l>
             
            <l n="24.256">Fortunam miserans, non parcet, sceptra, tuamque</l>
             
            <l n="24.257">Canitiem veritus. tuta ergo heic praestat in urbe</l>
             
            <l n="24.258">Flere una exitio semotos. Hector at (olim</l>
             
            <l n="24.259">Parca gravis puero quod primo nevit in ortu,</l>
             
            <l n="24.260">Infelix miserum peperi quo tempore) pascat <note type="numvers">280</note>
            </l>
             
            <l n="24.261">Nempe canes, oculis longe amplexuque parentum,</l>
             
            <l n="24.262">Regem apud immitem. cujus discerpere adhaerens,</l>
             
            <l n="24.263">Atque vorare utinam possim jecur! aequa rependat</l>
             
            <l n="24.264">Poena mei saevam gnati sic denique caedem.</l>
             
            <l n="24.265">Quem cur dedecorat? nec enim virtutis egentem</l>
             
            <l n="24.266">Nec bello segnem occidit, sed moenibus urbis</l>
             
            <l n="24.267">Pro patriae stantem Troasque et Troadas ante ,</l>
             
            <l n="24.268">Nec vitare hostes certum, nec vertere turpi</l>
             
            <l n="24.269">Terga fugae. Has Hecube dedit aegro e pectore voces.</l>
             
            <l n="24.270">Tum senior: Ne me, certum ilicet ire, retenta. <note type="numvers">290</note>
            </l>
             
            <l n="24.271">Ominibus jam parce istis, nec tristis eunti </l>
             
            <l n="24.272">Esto avis intra aedes. nequidquam flectere mentem </l>
             
            <l n="24.273">Hanc speras, conjux. mortalis nanque juberet </l>
             
            <l n="24.274">Si me quisquam illuc, aut vates ire, sacerdos </l>
             
            <l n="24.275">Aut divūm, pecudum vel fibras doctus aruspex; </l>
             
            <l n="24.276">Mendacem veluti, sprevissem. nunc, mora nulla </l>
             
            <l n="24.277">(Ipse deum vidi nam coram, atque auribus hausi </l>
             
            <l n="24.278">Ipse meis vocem) celer ibo, et jussa capessam. </l>
             
            <l n="24.279">Quod mihi si ad Grajas fatum est occumbere puppes  </l>
             
            <l n="24.280">Haud renuo. complexum ulnis mea pignora, largo <note type="numvers">300</note>
            </l>
             
            <l n="24.281">Explero ut mentem fletu, vel mactet Achilles. </l>
             
            <l n="24.282">Sic ait; atque arcas aperit, bissenaque promit  </l>
             
            <pb n="v-228"/>
            <l n="24.283">Pepla, leves totidem laenas, totidemque tapetas;</l>
             
            <l n="24.284">Dehinc totidem tunicas; totidem dehinc pallia visu</l>
             
            <l n="24.285">Pulchra; decem profert dehinc auri tota talenta,</l>
             
            <l n="24.286">Atque duos tripodas fulgentes aere, lebetas</l>
             
            <l n="24.287">Et quatuor, pateramque, nihil qua pulchrius: olli</l>
             
            <l n="24.288">Quam Thraces dederant, donum ingens, cum Ilio ab alto</l>
             
            <l n="24.289">Olim Threïcias orator venit ad urbes.</l>
             
            <l n="24.290">Hanc quoque tum senior, nil parcens, protulit. acri <note type="numvers">310</note>
            </l>
             
            <l n="24.291">Imum pectus enim flagrabat amore, redemptum</l>
             
            <l n="24.292">Gnati ferre domum quavis mercede cadaver.</l>
             
            <l n="24.293">Hic thalamo egressus Teucros absterret ab altis</l>
             
            <l n="24.294">Porticibus, dictisque furens objurgat acerbis.</l>
             
            <l n="24.295">Ite, mali, indecores, scelerosi; abscedite. luctus </l>
             
            <l n="24.296">Nilne domi est vobis, quod me lugere frequentes </l>
             
            <l n="24.297">Venistis? juvat anne, malis quod Jupiter urget </l>
             
            <l n="24.298">Hoc caput, et misero mihi gnatum perdidit omnes </l>
             
            <l n="24.299">Eximium ante alios? sedenim noscetis et ipsi </l>
             
            <l n="24.300">Jam faciles Danais vinci perdique, perempto <note type="numvers">320</note>
            </l>
             
            <l n="24.301">Hectore. me nigras adiget mors ante sub umbras, </l>
             
            <l n="24.302">Spero equidem, videam quam vasta eversaque Grajis </l>
             
            <l n="24.303">Pergama, et horrendam cladem excidiumque meorum.</l>
             
            <l n="24.304">Haec fatur; sceptroque viros incursat: at illi</l>
             
            <l n="24.305">Dilapsi fugere senem. male percitus ira</l>
             
            <l n="24.306">Hic gnatos verbis ultro incessebat amaris</l>
             
            <l n="24.307">Increpitans, Helenumque, Parinque, Agathonaque clarum</l>
             
            <l n="24.308">Pamonaque, Antiphonumque, et fortem ad bella Politen,</l>
             
            <l n="24.309">Deiphobumque, atque Hippothoum, Diumque: novenos</l>
             
            <l n="24.310">Hosce senex onerat probris; ac talia mandat: <note type="numvers">330</note>
            </l>
             
            <l n="24.311">Festinate, mali, segnes, expendere poenas</l>
             
            <l n="24.312">Digni omnes. utinam cunctos mactasset Achilles</l>
             
            <l n="24.313">Hectore pro solo. fatis heu natus iniquis</l>
             
            <l n="24.314">Eximios genui gnatos, columenque decusque </l>
             
            <pb n="v-255"/>
            <l n="24.315">Trojugenum; quos Parca mihi jam sustulit omnes:</l>
             
            <l n="24.316">Mestora dīs similem, cursuque et curribus acrem</l>
             
            <l n="24.317">Troilon, utque deum mortales inter agentem,</l>
             
            <l n="24.318">Hectora, quem posses divino semine cretum,</l>
             
            <l n="24.319">Non hominis dixisse genus. mihi perdidit illos</l>
             
            <l n="24.320">Impius heu misero Mavors: haec probra supersunt</l>
             
            <l n="24.321">Omnia) mendaces, agnorum instare rapinae</l>
             
            <l n="24.322">Haedorumque, choros ductare ac ludere sueti.</l>
             
            <l n="24.323">Statis adhuc, necdum currumque paratis ituro,</l>
             
            <l n="24.324">Et rhedam haec celeres imponitis omnia supra? </l>
             
            <l n="24.325">Sic ait: hi patris veriti convicia rhedam</l>
             
            <l n="24.326">Extulerunt agilem cursu, pulchramque, recentemque</l>
             
            <l n="24.327">Atque arcam super impositam vinxere: nitenti</l>
             
            <l n="24.328">Inde jugum flavens buxo, mediaque tumescens</l>
             
            <l n="24.329">Parte, ambit multo firmans quod circulus aere,</l>
             
            <l n="24.330">Detraxere citi paxillo, unaque jugale <note type="numvers">330</note>
            </l>
             
            <l n="24.331">Prompserunt lorum ter ternis haud minus ulnis.</l>
             
            <l n="24.332">Posthaec rite jugum summo in temone locarunt,</l>
             
            <l n="24.333">Anulus ut clavum exciperet, nexuque ligarunt</l>
             
            <l n="24.334">Hinc atque hinc triplici; lori pars ultima flexu</l>
             
            <l n="24.335">Supposita est apto. thalamo dehinc munera ab alto,</l>
             
            <l n="24.336">Corporis Hectorei pretium, regalia promunt,</l>
             
            <l n="24.337">Et curru imponunt pulchro, cumulantque. jugales</l>
             
            <l n="24.338">Hinc mulos junxere, olim, non vilia dona,</l>
             
            <l n="24.339">Quos dederant Mysi Priamo; nutribat et ipse</l>
             
            <l n="24.340">Rite senex cura ingenti, praesepe revinctos; <note type="numvers">340</note>
            </l>
             
            <l n="24.341">Ad nitidum. hos curru jungebant, aedibus altis</l>
             
            <l n="24.342">Nondum etiam egressi, rex aevo fessus et una.</l>
             
            <l n="24.343">Idaeus, cordati ambo, rerumque periti.</l>
             
            <l n="24.344">Quos juxta stetit adveniens, mentem anxia curis,</l>
             
            <l n="24.345">Fulgentemque auro pateram, plenamque Lyaeo</l>
             
            <l n="24.346">Ipsa manu portans Hecube, libanda supremo</l>
             
            <pb n="v-285"/>
            <l n="24.347">Dona Jovi ante abitum; bijugos quae sedula propter</l>
             
            <l n="24.348">Constitit, ac tales fudit de pectore voces: </l>
             
            <l n="24.349">Sume, Jovi et liba patri; supplexque rogato,</l>
             
            <l n="24.350">Hostibus e mediis ut te in tua tecta reducat <note type="numvers">350</note>
            </l>
             
            <l n="24.351">Incolumem; quando, me frustra obstante, carinas</l>
             
            <l n="24.352">Ire juvat, miser, hinc ad Grajas. at sedet istud</l>
             
            <l n="24.353">Quando animo, venerare Jovem, qui conspicit omnem</l>
             
            <l n="24.354">Aëriis celsae Trojam de rupibus Idae;</l>
             
            <l n="24.355">Atque roga, veniat velox tibi nuncius ales,</l>
             
            <l n="24.356">Jupiter omnigenas quem diligit ante volucres,</l>
             
            <l n="24.357">Quique alias omnes vi longe ac robore vincit.</l>
             
            <l n="24.358">Hic roga, ut adveniat dextra de parte, volantem</l>
             
            <l n="24.359">Conspicias ut tute oculis, fretusque secundo</l>
             
            <l n="24.360">Omine belligeras Grajorum invisere puppes <note type="numvers">360</note>
            </l>
             
            <l n="24.361">Haud dubites. talis quod si tibi nuncius alto</l>
             
            <l n="24.362">Ab Jove non veniet, Grajūm ad tentoria, celsas</l>
             
            <l n="24.363">Atque rates hinc ire equidem non horter, abire</l>
             
            <l n="24.364">Quanquam animus gestit, mensque illuc incita fertur. </l>
             
            <l n="24.365">Tum Priamus: Renuam haud equidem parere monenti,</l>
             
            <l n="24.366">O conjux. orare Jovem, caeloque supinas</l>
             
            <l n="24.367">Ferre manus pulchrum est; genitor si forte precantem</l>
             
            <l n="24.368">Respiciat miserans. Dixit, promamque liquentis</l>
             
            <l n="24.369">Jussit aquae manibus puros invergere rores.</l>
             
            <l n="24.370">Adstitit haec, laeva pelvim et subjecit: aquai <note type="numvers">370</note>
            </l>
             
            <l n="24.371">Humorem at purum dextra extulit. hinc ubi lavit</l>
             
            <l n="24.372">Rite, datam accepit pateram, saeptoque domorum</l>
             
            <l n="24.373">In medio stans vina senex libavit, et altum</l>
             
            <l n="24.374">Suspiciens caelum haec effudit pectore dicta: </l>
             
            <l n="24.375">Jupiter, aëriae celsis de rupibus Idae</l>
             
            <l n="24.376">Qui populis late imperitas, summe, optime divūm,</l>
             
            <l n="24.377">Da, veniam ut gratus Pelidae ad regia septa,</l>
             
            <l n="24.378">Aut certe miserandus. avem tu mitte volucres </l>
             
            <pb n="v-310"/>
            <l n="24.379"> Ante alias caram, genitor, tibi, robore et omne</l>
             
            <l n="24.380">Vincentem genus alituum; quam parte volantem <note type="numvers">380</note>
            </l>
             
            <l n="24.381">Ipse oculis videam a dextra, fretusque secundo</l>
             
            <l n="24.382">Omine belligeras, Grajorum invisere puppes</l>
             
            <l n="24.383">Haud dubitem. Haec senior lacrimis fundebat obortis.</l>
             
            <l n="24.384">Jupiter ex Ida bonus audiit, atque nigrantem</l>
             
            <l n="24.385">Olli aquilam, Percnon quam dicunt nomine, praedae</l>
             
            <l n="24.386">Adsuetam, augurio nullus quo certior ales,</l>
             
            <l n="24.387">Continuo misit. thalami quam janua late</l>
             
            <l n="24.388">Ampla patet domini praedivitis, ales utrinque</l>
             
            <l n="24.389">Ingentes tam late alas pandebat, et urbem</l>
             
            <l n="24.390">Supra agili dexter lapsu volitabat: amicum <note type="numvers">390</note>
            </l>
             
            <l n="24.391">Illi omen videre, et cunctis gaudia laetum</l>
             
            <l n="24.392">Complerunt pectus. Pulchro tunc membra locavit</l>
             
            <l n="24.393">In curru senior festinans, egit et amplum</l>
             
            <l n="24.394">Extra vestibulum, resonantiaque atria junctos.</l>
             
            <l n="24.395">Certus equos. muli praeeunt, quos nixa trahentes</l>
             
            <l n="24.396">Plaustra rotis quatuor prudens Idaeus agebat:</l>
             
            <l n="24.397">Pone at equi subeunt, longo quos ipse flagello</l>
             
            <l n="24.398">Rex agit, hortaturque urbis per compita. cari </l>
             
            <l n="24.399">Una omnes multo gemitu lacrimisque sequuntur,</l>
             
            <l n="24.400">Ipse velut certae properet se opponere morti. <note type="numvers">400</note>
            </l>
             
            <l n="24.401">Jamque adeo hi celsae progressi e moenibus urbis</l>
             
            <l n="24.402">Suppositos ambo in campos venere: paternas</l>
             
            <l n="24.403">At gnati et generi ad sedes rediere. meantes</l>
             
            <l n="24.404">Interea campo rexque Idaeusque supremum</l>
             
            <l n="24.405">Haud latuere Jovem. visum hic miseratus amica est</l>
             
            <l n="24.406">Mente senem; et Majae prolem non multa moratus</l>
             
            <l n="24.407">His pater alloquitur dictis; ac talia mandat: </l>
             
            <l n="24.408">Nate, (viris nam te mortalibus ire sodalem,</l>
             
            <l n="24.409">Atque audire preces facilem juvat) i celer, altas</l>
             
            <l n="24.410">Et Priamum ad naves Danaūm sic ducito, Achivūm <note type="numvers">410</note>
            </l>
             
            <pb n="v-337"/>
            <l n="24.411">E numero nemo ut videat vel sentiat ante,</l>
             
            <l n="24.412">Aeacidae subeat quam septa ingressus Achillei. </l>
             
            <l n="24.413">Sic ait: ille patris laetus mandata capessit.</l>
             
            <l n="24.414">Continuo levibus nectit talaria plantis</l>
             
            <l n="24.415">Pulchra, aeterna, auro fulgentia; queis vada supra</l>
             
            <l n="24.416">Caerula, et ingentes terrarum flammeus oras</l>
             
            <l n="24.417">Carpit iter sublime, levi non segnior aura.</l>
             
            <l n="24.418">Corripit hinc virgam, blando qua tacta virorum</l>
             
            <l n="24.419">Lumina demulcet somno, somnoque jacentes</l>
             
            <l n="24.420">Excitat. hanc manibus gestans volat ille, sub arces <note type="numvers">420</note>
            </l>
             
            <l n="24.421">Et venit Iliacas ad fluctisonum Hellespontum.</l>
             
            <l n="24.422">Tum juveni incedit similis, cui, sanguine creto</l>
             
            <l n="24.423">Regali, prima pubent lanugine malae</l>
             
            <l n="24.424">Florentes; homini qua nulla venustior aetas. </l>
             
            <l n="24.425">Ili jam veteris Priamus praecoque sepulcrum</l>
             
            <l n="24.426">Transierant. illic poturos flumen uterque</l>
             
            <l n="24.427">Ad placidum tenuit bijugos. nox humida terras</l>
             
            <l n="24.428">Interea late nigro velarat amictu.</l>
             
            <l n="24.429">Ecce autem Idaeus sublustri vidit in umbra</l>
             
            <l n="24.430">Majugenam contra venientem; ac talia fatur: <note type="numvers">430</note>
            </l>
             
            <l n="24.431">Dardanide, quid opus facto sit consule: magni</l>
             
            <l n="24.432">Res est consilii. video huc se ferre citato</l>
             
            <l n="24.433">Nanque virum gressu: qui nos leto dabit ambos.</l>
             
            <l n="24.434">Quare age, vel celeri curru fugiamus ad urbem;</l>
             
            <l n="24.435">Vel, genua amplexi, conemur flectere, flecti</l>
             
            <l n="24.436">Si potis est, precibus. tremefacto has pectore voces</l>
             
            <l n="24.437">Ille dabat. confusa seni est mens; corda micabant;</l>
             
            <l n="24.438">Arrectaeque comae, corpusque exhorruit omne;</l>
             
            <l n="24.439">Stabat et attonito similis. deus ipse propinquans</l>
             
            <l n="24.440">At pavido dextramque bonus porrexit, amico <note type="numvers">440</note>
            </l>
             
            <l n="24.441">Atque, manum apprendens, vultu scitarier infit. </l>
             
            <l n="24.442">Quo pater ambrosia currum sic noctis in umbra</l>
             
            <pb n="Homer-v-363"/>
            <l n="24.443">Dirigis, ignavo late dum corpora somno</l>
             
            <l n="24.444">Strata jacent? non tu spirantes robur Achivos,</l>
             
            <l n="24.445">Qui prope sunt, metuis? qui teque odere tuosque</l>
             
            <l n="24.446">Infensi. quorum nigra te nocte vehentem</l>
             
            <l n="24.447">Si tot opes aliquis videat, quidnam tibi, quaeso,</l>
             
            <l n="24.448">Mentis erit? nec enim juvenis tu; debilis aevo est</l>
             
            <l n="24.449">Et comes iste tuus; nequeat deprensus utervis</l>
             
            <l n="24.450">Ut pugnare virum contra, qui vim prior ultro <note type="numvers">450</note>
            </l>
             
            <l n="24.451">Intulerit: sed ego nec te laedam, o bone; si quis</l>
             
            <l n="24.452">Et laesisse velit, propulsem: nanque parentem</l>
             
            <l n="24.453">Ceu carum te, magne senex, venerorque coloque.</l>
             
            <l n="24.454">Haec ille: at contra respondit Troius heros. </l>
             
            <l n="24.455">Vera istaec, fili, fateor quaecunque locutus. </l>
             
            <l n="24.456">Me quoque divūm aliquis dextra tamen aequus amica </l>
             
            <l n="24.457">Protegit, atque animo curat; qui miserit ultro </l>
             
            <l n="24.458">Huc mihi te, faustum comitem, vultuque decoro </l>
             
            <l n="24.459">Mirandum, atque habitu, sapienti et mente; beata, </l>
             
            <l n="24.460">Credo equidem, superūm natum de gente deorum. <note type="numvers">460</note>
            </l>
             
            <l n="24.461">Suscipit ille: Senex, recte istaec: sed mihi verax </l>
             
            <l n="24.462">Dic age, consilium nec cela. mittis ad urbes </l>
             
            <l n="24.463">Hinc procul externas aliquo rerum optima, captam </l>
             
            <l n="24.464">Ut tibi post urbem maneant servata? pavore </l>
             
            <l n="24.465">Deseritis sacram perculsi anne Ilion omnes? </l>
             
            <l n="24.466">Talis enim leto periit vir, sanguine cretus </l>
             
            <l n="24.467">Ille tuo, nulli Grajūm virtute nec armis </l>
             
            <l n="24.468">Impar. Haec fantem miratus, talia rursus </l>
             
            <l n="24.469">Laomedontiades: Juvenum longe optime, quisnam es? </l>
             
            <l n="24.470">Unde tibi genus est? gnati cui fortia facta. <note type="numvers">370</note>
            </l>
             
            <l n="24.471">Nota mei, et letum, quod perdit meque meosque.</l>
             
            <l n="24.472">Huic iterum Majae proles: Regum optime, tentas </l>
             
            <l n="24.473">Tu me nempe, rogans super Hectore. saepe ego vidi </l>
             
            <l n="24.474">Hectora magnanimum claro in certamine pugnae.</l>
             
            <pb n="v-391"/>
            <l n="24.475">Cumque rates actos ad curvas victor acuto </l>
             
            <l n="24.476">Caedebat ferro Danaos, stragemque ciebat</l>
             
            <l n="24.477">Horrendam. immunes belli nos dira frementem</l>
             
            <l n="24.478">Stabamus taciti mirantes. arma sinebat</l>
             
            <l n="24.479">Non etenim tractare Atridae iratus Achilles:</l>
             
            <l n="24.480">Hujus ego sum nanque comes; rate vectus eadem <note type="numvers">480</note>
            </l>
             
            <l n="24.481">Unus Myrmidonum veni huc de gente. Polyctor </l>
             
            <l n="24.482">Me genuit praedives opum, nunc ille senecta</l>
             
            <l n="24.483">Languens, atque tibi similis. sex, prole beatus</l>
             
            <l n="24.484">Pulchra, habet is gnatos; ego septimus. huc mihi, ductis</l>
             
            <l n="24.485">Sortibus, Iliacum comitari ad litus Achillem</l>
             
            <l n="24.486">Obtigit. in campum veni speculator ab altis</l>
             
            <l n="24.487">Nunc ratibus. Danai nam eras, ubi fulserit Eos, </l>
             
            <l n="24.488">Omni vestra parant invadere moenia opum vi.</l>
             
            <l n="24.489">Arma fremit pubes, ardetque in bella; furentem</l>
             
            <l n="24.490">Nec possunt regum cohibere, ac sistere jussa. <note type="numvers">490</note>
            </l>
             
            <l n="24.491">Tum senior: Quando Pelidae fidus Achilli </l>
             
            <l n="24.492">Es comes, hoc, oro, dic verax: nunc meus altas </l>
             
            <l n="24.493">Hector adhuc jacet ad puppes? an frigida membra </l>
             
            <l n="24.494">Concidit ferro, et canibus projecit Achilles?</l>
             
            <l n="24.495">Ille refert: Non saeva canum vis, atque ferarum </l>
             
            <l n="24.496">Alituum, venerande senex, discerpta voravit </l>
             
            <l n="24.497">Membra: sed abjectus prope curvas ille carinas </l>
             
            <l n="24.498">Aeacidae jacet in septis. duodena jacenti </l>
             
            <l n="24.499">Haec lux: necdum etiam putrescit: secla minuta </l>
             
            <l n="24.500">Necdum etiam, bello caesos quae sueta vorare, <note type="numvers">500</note>
            </l>
             
            <l n="24.501">Vulneribus innata, vorant exsangue cadaver. </l>
             
            <l n="24.502">Illum Pelides immiti corde sodalis </l>
             
            <l n="24.503">Ad tumulum primo raptat surgentis in ortu </l>
             
            <l n="24.504">Aurorae: sedenim non turpat. mente vel ipse  </l>
             
            <l n="24.505">Mirere attonita adveniens, ut roscidus artus, </l>
             
            <l n="24.506">Ut pulcher jaceat; siccato membra cruore</l>
             
            <pb n="v-419"/>
            <l n="24.507">Ut niteat; nusquam ut sordescat; plurima, totum</l>
             
            <l n="24.508">Queis fuerat corpus confossum, vulnera nusquam</l>
             
            <l n="24.509">Cernantur. gnatum tibi sic post ipsa beati</l>
             
            <l n="24.510">Funera caelicolae examinem curantque foventque. <note type="numvers">510</note>
            </l>
             
            <l n="24.511">Sic ait: at senior gavisus talia reddit:</l>
             
            <l n="24.512">Aeternis, fili, persolvere debita divis</l>
             
            <l n="24.513">Dona, bonum; nec enim meus unquam munera sanctis</l>
             
            <l n="24.514">Reddere caelitibus neglexit natus, avitas</l>
             
            <l n="24.515">Dum coluit sedes. ergo illum et morte peremptum</l>
             
            <l n="24.516">Dī memores curant. agedum nunc, accipe pulchrum</l>
             
            <l n="24.517">Hunc calicem, servaque tibi; duc ocyus et me,</l>
             
            <l n="24.518">Ut veniam auspicibus dīs ad tentoria Achillei. </l>
             
            <l n="24.519">Talia dicebat. subridens ille vicissim:</l>
             
            <l n="24.520">Tentas me, senior, juvenem. tua munera Achille <note type="numvers">520</note>
            </l>
             
            <l n="24.521">Non erit ignaro ut capiam; quem scilicet unum</l>
             
            <l n="24.522">Ante omnes veneror; metuo et mihi sumere quidquam</l>
             
            <l n="24.523">Detractum regi; ne quid mihi postea triste</l>
             
            <l n="24.524">Contingat. gratis ego te, vel puppe per undas,</l>
             
            <l n="24.525">Vel terra pedibus, medium quoque ducere in Argos</l>
             
            <l n="24.526">Haud renuam; quisquam nec vir te invaserit usquam,</l>
             
            <l n="24.527">Me duce contempto. Dixit; currumque citosque</l>
             
            <l n="24.528">Scandit equos, et lora celer tortumque flagellum</l>
             
            <l n="24.529">Corripuit manibus; vimque ipse in pectus equorum,</l>
             
            <l n="24.530">Mulorumque habilem duros afflavit in artus. <note type="numvers">530</note>
            </l>
             
            <l n="24.531">Jamque adeo ad fossas, et propugnacula Grajūm</l>
             
            <l n="24.532">Advenere. illic vigiles in gramine coenam</l>
             
            <l n="24.533">Curabant: quibus adveniens Cyllenius una</l>
             
            <l n="24.534">Omnibus infudit placidum per membra soporem.</l>
             
            <l n="24.535">Ipse manu portasque aperit, vectesque retrudit</l>
             
            <l n="24.536">Oppositos, Priamumque infert, rhedamque sequentem.</l>
             
            <l n="24.537">Dehinc, ubi Pelidae venere ingentia tandem</l>
             
            <l n="24.538">Ad septa, eximio quae, sectā ex abiete, regi </l>
             
            <pb n="v-449"/>
            <l n="24.539">Myrmidones secere, horrenti et desuper ulva</l>
             
            <l n="24.540">Instravere altum culmen, valloque frequenti <note type="numvers">540</note>
            </l>
             
            <l n="24.541">Ingentem duxere aulam tentoria circum.</l>
             
            <l n="24.542">Stabat firma ingens abiegno janua vecte,</l>
             
            <l n="24.543">Quem terni obdebant connixi vespere primo</l>
             
            <l n="24.544">Myrmidones, totidem reserabant mane recenti:</l>
             
            <l n="24.545">Solus at ipse manu valida impellebat Achilles.</l>
             
            <l n="24.546">Ille seni hos aperit postes, praebendaque Achilli</l>
             
            <l n="24.547">Dona intro ducit: curru tum laetus ab alto</l>
             
            <l n="24.548">Desilit; ac Priamum compellans, talia fatur;</l>
             
            <l n="24.549">Rex, tibi ego celso veni delapsus Olympo</l>
             
            <l n="24.550">Mercurius, divūm e coetu, deus ipse, parentis <note type="numvers">550</note>
            </l>
             
            <l n="24.551">Imperio summi ductor tibi missus: ad arces</l>
             
            <l n="24.552">Nunc abeo superas; coram nec sistar Achilli</l>
             
            <l n="24.553">Conspicuus. nec enim facilem mortalibus aegris</l>
             
            <l n="24.554">Usque adeo decet esse deum. tu ingressus, adito</l>
             
            <l n="24.555">Aeaciden supplex, genibusque advolvere, et ora,</l>
             
            <l n="24.556">Per patrem rite, ac gnatum, divamque parentem </l>
             
            <l n="24.557">Obtestans; blanda et permiscens corda loquela. </l>
             
            <l n="24.558">Sic ait; atque altas longe secessit Olympi: </l>
             
            <l n="24.559">Protinus in sedes. curru descendit ab alto </l>
             
            <l n="24.560">Ad terram senior; mulas et jussit ibidem, <note type="numvers">560</note>
            </l>
             
            <l n="24.561">Aeripedes et equos fraenis retinere manentem </l>
             
            <l n="24.562">Idaeum: ipse gradum celerans sese intulit intra </l>
             
            <l n="24.563">Tecta, ubi Pelides ad mensam forte sedebat. </l>
             
            <l n="24.564">Nactus ibi saevum regem videt ille. sodales </l>
             
            <l n="24.565">Seorsum alii: soli e sociis at pocula regi </l>
             
            <l n="24.566">Praebebant stantes juxta Automedonque, cruenti </l>
             
            <l n="24.567">Alcimus et Martis clarum genus: atque peracta </l>
             
            <l n="24.568">Omnis erat jam coena viro, sed mensa remota </l>
             
            <l n="24.569">Nondum etiam. hos Phrygiae magnus regnator ut illuc </l>
             
            <l n="24.570">Ingrediens vidit, propior stetit, estque repente <note type="numvers">570</note>
            </l>
             
            <pb n="v-477"/>
            <l n="24.571">Genua feri Aeacidae complexus; deinde madenti</l>
             
            <l n="24.572">Caede virum horrenda, qua tot mactaverat olli</l>
             
            <l n="24.573">Heu gnatos, sese acclinans, dedit oscula dextrae.</l>
             
            <l n="24.574">Ac veluti noxa implicitus cum caede patrata</l>
             
            <l n="24.575">Extorris liquit patriam vir, fugit in urbem</l>
             
            <l n="24.576">Et procul externam, dominique exterritus aedes</l>
             
            <l n="24.577">Divitis ingreditur; circum stupet inscia turba:</l>
             
            <l n="24.578">Sic Priamum obstupuit cernens Peleius heros,</l>
             
            <l n="24.579">Obstupuere alii, conversique ora tenebant</l>
             
            <l n="24.580">Atque oculos inter se cuncti. exorsus at ille <note type="numvers">580</note>
            </l>
             
            <l n="24.581">Suppliciter tales fudit de pectore voces: </l>
             
            <l n="24.582">Magne vir, et superis non impar, patris, Achille</l>
             
            <l n="24.583">Nunc memor esto tui; qui durae in fine senectae,</l>
             
            <l n="24.584">Sic ut ego, degit fessusque ac debilis aevo.</l>
             
            <l n="24.585">Quem fortasse premunt infenso pectore circum</l>
             
            <l n="24.586">Finitimi, nec adest qui cladem ac triste repellar,</l>
             
            <l n="24.587">Exitium. ille tamen tete audit vivere, salvum</l>
             
            <l n="24.588">Et gaudet; speratque dies noctesque reversum</l>
             
            <l n="24.589">Litore ab Iliaco complecti ac cernere coram,</l>
             
            <l n="24.590">Quem genuit: misero mihi sed spes nulla, malorum <note type="numvers">590</note>
            </l>
             
            <l n="24.591">Haud ullum superest solamen. quippe ego gnatos</l>
             
            <l n="24.592">In Troum genui praestantes gente. relictum</l>
             
            <l n="24.593">Horum vix ullum video patriaeque mihique.</l>
             
            <l n="24.594">Quinquaginta illi numero, venistis Achivi</l>
             
            <l n="24.595">Quando huc, florebant - vicenos edidit, uno</l>
             
            <l n="24.596">Dempto, Hecube mihi sola omnes: peperere puellae</l>
             
            <l n="24.597">Ast alios aliae tedia intra regia. leto</l>
             
            <l n="24.598">Hi mihi pene omnes diro sub Marte perempti</l>
             
            <l n="24.599">Occubuere: unum, qui nosque urbemque tueri</l>
             
            <l n="24.600">Perstabat patriis pugnans pro moenibus, ipse <note type="numvers">600</note>
            </l>
             
            <l n="24.601">Stravisti nuper, dium Hectora. nunc ego veni</l>
             
            <l n="24.602">Illius huc ergo, ut redimam, praebendaque large </l>
             
            <pb n="v-502"/>
            <l n="24.603">Mecum dona tuli. quae tu ne despice, Achille;</l>
             
            <l n="24.604">Sed magnos reverere deos; miserare senectam</l>
             
            <l n="24.605">Hanc, precor, ipse, tui patris non immemor. illo</l>
             
            <l n="24.606">Certe ego flebilior, magis et miserandus. adegit</l>
             
            <l n="24.607">Me fors ferre, hominum quae nemo pertulit unquam;</l>
             
            <l n="24.608">Atque viri dextram, ferro mactavit acuto</l>
             
            <l n="24.609">Qui mihi tot natos, admotis tangere labris.</l>
             
            <l n="24.610">Sic ait, et cari monitu genitoris Achilli <note type="numvers">610</note>
            </l>
             
            <l n="24.611">Confudit moerore animum, penitusque sub alto </l>
             
            <l n="24.612">Corde pii magnum fletus incendit amorem. </l>
             
            <l n="24.613">Ille senem dextra apprendit, paullumque removit </l>
             
            <l n="24.614">Leniter ab se arcens. fletu indulgebat uterque </l>
             
            <l n="24.615">Eximii Priamus memor Hectoris, ante volutans </l>
             
            <l n="24.616">Peliden sese genibus minor: ipse parentem </l>
             
            <l n="24.617">Carum at Pelides deplorans, atque vicissim </l>
             
            <l n="24.618">Patroclum lugens. circum tecta ampla sonabant </l>
             
            <l n="24.619">Myrmidonum fletu spectantum, et multa gementum. </l>
             
            <l n="24.620">Verum ubi jam tristi luctu est expletus Achilles, </l>
             
            <l n="24.621">Ac flendo egestus liquit praecordia moeror; </l>
             
            <l n="24.622">Exsurgitque, senemque manu mentumque, verendam </l>
             
            <l n="24.623">Canitiem incani et capitis miseratus, amice </l>
             
            <l n="24.624">Sublevat, ac verbis affatur talibus ultro:</l>
             
            <l n="24.625">Heu miser, heu multos animo perpesse dolores! </l>
             
            <l n="24.626">Ausus es ad naves te ferre huc solus Achaeas? </l>
             
            <l n="24.627">Atque viro coram te sistere, qui tibi totque, </l>
             
            <l n="24.628">Tamque bonos stravi leto inter praelia gnatos? </l>
             
            <l n="24.629">Firma tibi ferri duro stant robore corda. </l>
             
            <l n="24.630">Verum age, jam conside. alto sub pectore curas, </l>
             
            <l n="24.631">Quae cruciant animum, tristes residere sinamus. </l>
             
            <l n="24.632">Quid prosit luctu, et longae indulgere querelae? </l>
             
            <l n="24.633">Dī fatum hoc miseris dederunt mortalibus, aegri </l>
             
            <l n="24.634">Ut curis vivant, curis vacui omnibus ipsi.</l>
             
            <pb n="v-520"/>
            <l n="24.635">Nanque Jovis duo sunt in limine dolia. rebus</l>
             
            <l n="24.636">Nempe malis plenum hoc: illud melioribus; haurit</l>
             
            <l n="24.637">Unde, hominum generi tribuit quae munera cunque.</l>
             
            <l n="24.638">Cui pater altitonans miscens dedit, ille vicissim</l>
             
            <l n="24.639">Adversisque dolet rebus, gaudetque secundis;</l>
             
            <l n="24.640">Cui dedit ex uno genitor mala, tristibus illum <note type="numvers">640</note>
            </l>
             
            <l n="24.641">Aspera fors satis exercet; multaque passus,</l>
             
            <l n="24.642">Nec dīs, nec carus mortalibus, usque vagatur.</l>
             
            <l n="24.643">Sic Peleo dederunt divi primo inclyta ab ortu</l>
             
            <l n="24.644">Dona. viros inter nanque omnes claruit olim,</l>
             
            <l n="24.645">Dives opum, magnaque acres ditione gubernans</l>
             
            <l n="24.646">Myrmidonas. quin et mortali sanguine creto</l>
             
            <l n="24.647">Dī thalami aequoream sociarunt foedere divam.</l>
             
            <l n="24.648">Huic etiam sed triste malum rex aetheris alti</l>
             
            <l n="24.649">Addidit, experti sobolis, cui regia tradat</l>
             
            <l n="24.650">Sceptra, unam et nacto prolem, cui funus acerbum <note type="numvers">650</note>
            </l>
             
            <l n="24.651">Fata parant. longa nec fessum aetate parentem</l>
             
            <l n="24.652">Nunc saltem praesens foveo: sed litore longe</l>
             
            <l n="24.653">A patrio versor Trojae sub moenibus altis;</l>
             
            <l n="24.654">Teque, senex, bello haud cesso vexare tuosque.</l>
             
            <l n="24.655">Te quoque felicem non mendax fama ferebat,</l>
             
            <l n="24.656">Florentemque opibus, Macari quot condita Lesbos,</l>
             
            <l n="24.657">Et Phrygia, atque ingens complectitur Hellespontus.</l>
             
            <l n="24.658">Caelicolae at postquam noxam hanc clademque tulere</l>
             
            <l n="24.659">Usque tibi muros circum pugnaeque virorum,</l>
             
            <l n="24.660">Et caedes gliscunt, saevique incendia belli. <note type="numvers">660</note>
            </l>
             
            <l n="24.661">Fer tamen, assiduo noli et tabescere luctu.</l>
             
            <l n="24.662">Nam nil proficies, nec gnatum fletibus Orco</l>
             
            <l n="24.663">Abduces, vitae revocans ad lumina: quin te</l>
             
            <l n="24.664">Ipse magis crucies, cumulesque dolore dolorem. </l>
             
            <l n="24.665">Tum senior, vultus augusti aequandus honore.</l>
             
            <l n="24.666">Caelitibus: Ne vero, inquit, ne coge sedere, </l>
             
            <pb n="v-552"/>
            <l n="24.667">Care Jovi Aeacida, indefletus dum jacet Hector,</l>
             
            <l n="24.668">Justorumque expers intra tentoria. redde</l>
             
            <l n="24.669">Ocyus; ut carum videam caput: at tibi dona,</l>
             
            <l n="24.670">Quae non pauca tuli, facilis precor accipe; et illis <note type="numvers">670</note>
            </l>
             
            <l n="24.671">Di faciant longumque frui, patriasque reverti</l>
             
            <l n="24.672">Incolumi ad sedes contingat, vivere quando</l>
             
            <l n="24.673">Me pateris, caelumque sinis lucemque tueri.</l>
             
            <l n="24.674">Ille sub haec, torvumque tuens, gemitumque sub alto </l>
             
            <l n="24.675">Corde premens: Ne me irrita, longisque lacesse </l>
             
            <l n="24.676">Jam precibus. gnatum quem poscis, reddere dudum </l>
             
            <l n="24.677">Est animus. nam jussa ferens mihi venit ab ipso </l>
             
            <l n="24.678">Huc Jove, me genuit quae mater, filia Nerei. </l>
             
            <l n="24.679">Te quoque (nequidquam celas manifestus) ad altas </l>
             
            <l n="24.680">Huc aliquis puppes duxit deus. ire quis hostes <note type="numvers">680</note>
            </l>
             
            <l n="24.681">Esset enim in medios ausus vir quamlibet aevo </l>
             
            <l n="24.682">Florens? ipsa pedem quis ferre in castra; latere </l>
             
            <l n="24.683">Custodes; solus portarum ingentia claustra </l>
             
            <l n="24.684">Quis reserare manu, vectemque impellere quisset? </l>
             
            <l n="24.685">Ergo ciere animum dictis nunc parce. dolore </l>
             
            <l n="24.686">In medio; ne forte, senex, male percitus ira </l>
             
            <l n="24.687">Nec te ipsum mittam incolumem; genibusque trucidem </l>
             
            <l n="24.688">Affusum; violemque Jovis mandata supremi.</l>
             
            <l n="24.689">Sic ait: ille autem timuitque, nec hiscere quidquam</l>
             
            <l n="24.690">Est ausus contra. tecto se turbidus alto <note type="numvers">690</note>
            </l>
             
            <l n="24.691">Extulit Aeacides, veluti leo; pone secuti</l>
             
            <l n="24.692">Sunt gemini regem famuli, Mavortia corda,</l>
             
            <l n="24.693">Alcimus Automedonque, Patroclum ut Parca peremit,</l>
             
            <l n="24.694">Pelidae ante alios cari acceptique ministros.</l>
             
            <l n="24.695">Confestim hi curru ac rheda solvere jugales,</l>
             
            <l n="24.696">Vocalemque senis praeconem in regia tecta</l>
             
            <l n="24.697">Duxere, ac posita longaevum in sede locarunt.</l>
             
            <l n="24.698">Hectorei capitis pretium dehinc ditia dona</l>
             
            <pb n="Homer-v-579"/>
            <l n="24.699">Deponunt: tunicam tantum unam, pallia pulchra</l>
             
            <l n="24.700">Et liquere duo; veste hac ut rite cadaver <note type="numvers">700</note>
            </l>
             
            <l n="24.701">Traderet ad patrios indutum ferre penates.</l>
             
            <l n="24.702">Tunc heros vocat ancillas, lymphaque tepenti</l>
             
            <l n="24.703">Abluere, et pingui perducere corpus olivo</l>
             
            <l n="24.704">Imperat, ex oculis amotum; cernere posset</l>
             
            <l n="24.705">Ne Priamus gnatum; tristi ne forte dolore</l>
             
            <l n="24.706">Percitus infelix genitor cohibere nequiret</l>
             
            <l n="24.707">Iram animo: subito furiis accensus at ipse</l>
             
            <l n="24.708">Mactaretque senem, et violaret jussa Tonantis.</l>
             
            <l n="24.709">Dehinc, ut frigentes lavere oleoque nitenti</l>
             
            <l n="24.710">Perduxere artus famulae, circumque dedere <note type="numvers">710</note>
            </l>
             
            <l n="24.711">Artubus et tunicam, pulchro et regalia textu</l>
             
            <l n="24.712">Pallia; sublatum lecto super ipse locavit</l>
             
            <l n="24.713">Pelides; gemini et rhedae imposuere ministri.</l>
             
            <l n="24.714">Tum vero ingentem gemitum dat pectore ab alto;</l>
             
            <l n="24.715">Et fidum hac lacrimans compellat voce sodalem: </l>
             
            <l n="24.716">Parce irae, precor, haec nigro si forte sub Orco </l>
             
            <l n="24.717">Audieris, Patrocle. suo do ferre parenti</l>
             
            <l n="24.718">Hectora: dona dedit sed non spernenda; tuam tu</l>
             
            <l n="24.719">Unde feres partem actutum, quam ferre decebit.</l>
             
            <l n="24.720">Sic ait, ac subiit tentoria rursus Achilles, <note type="numvers">720</note>
            </l>
             
            <l n="24.721">Conseditque iterum solio, quod liquerat ante, </l>
             
            <l n="24.722">Adversus Priamo; tum blandus talia fatur:</l>
             
            <l n="24.723">Jam tibi servitio exemptus, quod nempe rogasti, </l>
             
            <l n="24.724">Atque toro in molli positus jacet Hector; in ortu </l>
             
            <l n="24.725">Quem primo Aurorae aspicias referasque licebit </l>
             
            <l n="24.726">Avectum ad muros. tristem secludere curam </l>
             
            <l n="24.727">Nunc decet, ac victu vires revocare. nec ipsa </l>
             
            <l n="24.728">Abstinuit victu Niobe, bissena domorum </l>
             
            <l n="24.729">Septa intra subito cui strata est funere proles, </l>
             
            <l n="24.730">Sex nati, ac totidem natae. deus abstulit illos <note type="numvers">730</note>
            </l>
             
            <pb n="v-605"/>
            <l n="24.731">Arcitenens: ast has gaudens Dictynna sagittis,</l>
             
            <l n="24.732">Irati Niobae prae se contemnere pulchram</l>
             
            <l n="24.733">Latonam haud veritae; geminos dea magna crearat</l>
             
            <l n="24.734">Quod tantum divos: multam prolem ipsa. sed omnem</l>
             
            <l n="24.735">Prolem olli, gemini merserunt funere divi.</l>
             
            <l n="24.736">Illa novem pubes jacuit miseranda diebus</l>
             
            <l n="24.737">Intumulata. alti populos nam rector Olympi</l>
             
            <l n="24.738">Verterat in lapidem. decima sed luce sepulcro</l>
             
            <l n="24.739">Caesam dī sobolem intulerunt, defessaque luctu</l>
             
            <l n="24.740">Immani genitrix tandem jejunia solvit. <note type="numvers">740</note>
            </l>
             
            <l n="24.741">Haec Sipyli solis nunc longe in montibus, illic,</l>
             
            <l n="24.742">Esse ubi nympharum frondosa cubilia fama est,</l>
             
            <l n="24.743">Quae solitae choreas Acheloia ducere propter</l>
             
            <l n="24.744">Flumina; inexpleto moeret vel saxea fletu;</l>
             
            <l n="24.745">Egerit et lacrimis quos dī fecere dolores.</l>
             
            <l n="24.746">Nos itidem, venerande senex, accumbere mensae,</l>
             
            <l n="24.747">Atque dapum meminisse decet. post flebis in altam.</l>
             
            <l n="24.748">Ilion ingressus natum, tristesque revecto,</l>
             
            <l n="24.749">Ut lubitum, solves lacrimas sine fine modoque.</l>
             
            <l n="24.750">Dixerat; ac surgens pinguem candore nivali <note type="numvers">750</note>
            </l>
             
            <l n="24.751">Mactat ovem: socii nudant, curantque, minutim </l>
             
            <l n="24.752">Et sectam verubus figunt: ignique subactas. </l>
             
            <l n="24.753">Detraxere dapes. Cerealia dona canistris </l>
             
            <l n="24.754">Attulit Automedon; coenam partitur Achilles: </l>
             
            <l n="24.755">Hi jactantque manus, dapibusque epulantur opimis.</l>
             
            <l n="24.756">Postquam exempta fames epulis, et vina quierunt, </l>
             
            <l n="24.757">Dardanides Priamus dīum adspectabat Achillem, </l>
             
            <l n="24.758">Admirans qualisque foret, quantusque: decora </l>
             
            <l n="24.759">Nam specie est visus non impar caelitibus dis. </l>
             
            <l n="24.760">Aeque Dardaniden Priamum adspectabat Achilles, <note type="numvers">760</note>
            </l>
             
            <l n="24.761">Et faciem admirans augustam, et verba diserta. </l>
             
            <l n="24.762">Mutua dehinc postquam est adspectu expletus uterque,</l>
             
            <pb n="v-633"/>
            <l n="24.763">His prior est Priamus verbis affatus Achillem.</l>
             
            <l n="24.764">Nate dea, placito sternam da fessa cubili </l>
             
            <l n="24.765">Membra, precor; capiam dulcis quo munera somni </l>
             
            <l n="24.766">Quamprimum. nec enim somno unquam lumina clausi, </l>
             
            <l n="24.767">Perdidit ex quo animam sub te meus Hector: at usque </l>
             
            <l n="24.768">Multa gemo, versoque graves in pectore curas, </l>
             
            <l n="24.769">Aedes ante meas me foedo in pulvere sternens. </l>
             
            <l n="24.770">Nunc orique dapes admovi, et dulcia tandem, <note type="numvers">770</note>
            </l>
             
            <l n="24.771">Ante hac jejunus, transmisi gutture vina.</l>
             
            <l n="24.772">Sic ait: ille torum jussit, mora nulla, sub altis </l>
             
            <l n="24.773">Porticibus socios famulasve locare, superque </l>
             
            <l n="24.774">Purpureas sterni vestes, pulchrosque tapetas, </l>
             
            <l n="24.775">Mollibus et villis horrenda tegmina, laenas. </l>
             
            <l n="24.776">Illae abeunt extra limen, claroque coruscam </l>
             
            <l n="24.777">Igne facem in manibus gestant; geminumque sub altis </l>
             
            <l n="24.778">Porticibus struxere torum, vestesque superne </l>
             
            <l n="24.779">Insternunt, regisque alacres praecepta facessunt. </l>
             
            <l n="24.780">Tum, Priamum ille joco terrens, haec fatur Achilles: <note type="numvers">780</note>
            </l>
             
            <l n="24.781">Care senex, extra somnum cape, ne quis Achivūm </l>
             
            <l n="24.782">Huc veniat regum, qui me noctesque diesque </l>
             
            <l n="24.783">Multi adeunt, mecumque agitant de more frequentes </l>
             
            <l n="24.784">Consilia. horum aliquis si te de nocte jacentem </l>
             
            <l n="24.785">Viderit heic, regi Danaūm narrabit Atridae, </l>
             
            <l n="24.786">Atque moram injiciet, prima ne luce redemptum </l>
             
            <l n="24.787">Possis confestim castris efferre cadaver. </l>
             
            <l n="24.788">Dic age sed verax, forti quot justa diebus </l>
             
            <l n="24.789">Persolves gnato funebria? et ipse quietus </l>
             
            <l n="24.790">Ut bello interea parcam, teneamque morando <note type="numvers">790</note>
            </l>
             
            <l n="24.791">Magnanimos, ne saeva ruant in praelia, Grajos.</l>
             
            <l n="24.792">Dixerat ille: senex contra cui talia reddit: </l>
             
            <l n="24.793">Hectoreum siquidem vis curem funus, Achille, </l>
             
            <l n="24.794">Quidnam optem, quidnam gratum mihi feceris, audi.</l>
             
            <pb n="v-661"/>
            <l n="24.795">Moenibus inclusos scis Troas, scis procul urbe</l>
             
            <l n="24.796">Esse nemus, vulgi scis corda et strata pavore.</l>
             
            <l n="24.797">Ergo dies plorare novem, dum silva cremando</l>
             
            <l n="24.798">Congeritur, mens est carum intra tecta cadaver:</l>
             
            <l n="24.799">Rite ustum decima terra dehinc condere luce;</l>
             
            <l n="24.800">Et populo praebere epulas: undena redibit <note type="numvers">800</note>
            </l>
             
            <l n="24.801">Lux ubi, tollemus tumulum structo aggere: claram</l>
             
            <l n="24.802">At duodena mari cum lucem proferet Eos,</l>
             
            <l n="24.803">Si pugnare usus, sumptis pugnabimus armis. </l>
             
            <l n="24.804">Ista tibi, senior, sic ut vis, omnia fient</l>
             
            <l n="24.805">(Suscipit Aeacides): Danaos inhibere furentes</l>
             
            <l n="24.806">Cura mihi fuerit, durumque avertere Martis</l>
             
            <l n="24.807">Certamen, quanto dixisti tempore, Teucris. </l>
             
            <l n="24.808">Sic fatus dextram dextrae commisit, ut illi </l>
             
            <l n="24.809">Ambiguam certo firmaret pignore mentem, </l>
             
            <l n="24.810">Eximeretque animo curam trepidumque timorem. <note type="numvers">810</note>
            </l>
             
            <l n="24.811">His adis, praeco et Priamus cubuere paratis </l>
             
            <l n="24.812">Ante fores ambo in lectis cordatus uterque </l>
             
            <l n="24.813">Et rerum prudens. penetrali in sede petivit </l>
             
            <l n="24.814">Ipse etiam somnum Pelides. ad latus olli </l>
             
            <l n="24.815">Accubuit pressitque torum Briseïs eundem.</l>
             
            <l n="24.816">Dīque, hominesque alii sera sub nocte jacebant </l>
             
            <l n="24.817">Languida jam molli devincti membra sopore. </l>
             
            <l n="24.818">At non Mercurium sopor occupat. ille sub alto </l>
             
            <l n="24.819">Pectore versat enim qua regem educere castris, </l>
             
            <l n="24.820">Portarum et sacros custodes fallere possit: <note type="numvers">820</note>
            </l>
             
            <l n="24.821">Ergo citus capiti superadstitit; atque ita fatur:</l>
             
            <l n="24.822">Nec metuis, malecaute senex? nec cura salutis </l>
             
            <l n="24.823">Ulla tuae mentem pulsat, te dius Achilles </l>
             
            <l n="24.824">Intactum postquam sivit? sic hostibus audes </l>
             
            <l n="24.825">In mediis dulcem securus carpere somnum? </l>
             
            <l n="24.826">Hectore pro caro tu multa et magna dedisti. </l>
             
            <pb n="v-685"/>
            <l n="24.827">At te pro vivo dederint ter tantaque totque</l>
             
            <l n="24.828">Gnati qui superant, si te jam norit Atrides,</l>
             
            <l n="24.829">Si Graji norint ad curvas esse carinas. </l>
             
            <l n="24.830">Sic ait: extimuit senior, juxtaque jacentem <note type="numvers">830</note>
            </l>
             
            <l n="24.831">Excitat Idaeum. mulas tum junxit equosque:</l>
             
            <l n="24.832">Ipse deus curru ac rhedae, mediosque per hostes</l>
             
            <l n="24.833">Duxit agens, quisquam Grajūm nec sensit euntes. </l>
             
            <l n="24.834">Verum ubi perventum divini ad sacra Scamandri </l>
             
            <l n="24.835">Est vada, sidereas celsi deus ivit Olympi  </l>
             
            <l n="24.836">Ad sedes: croceis Aurora in vestibus almam </l>
             
            <l n="24.837">At lucem terras late diffudit in omnes. </l>
             
            <l n="24.838">Hi lacrimis gemituque et luctisono ploratu </l>
             
            <l n="24.839">Urgebant porro bijugos; corpusque vehebant </l>
             
            <l n="24.840">Exanimum ad muros. nec vir, nec foemina sensit <note type="numvers">840</note>
            </l>
             
            <l n="24.841">Ulla, unam praeter Cassandram. Pergama pulchrae </l>
             
            <l n="24.842">Haec similis Veneri conscenderat: inde parentem </l>
             
            <l n="24.843">Prospexit stantem in curru, Idaeumque parentis </l>
             
            <l n="24.844">Praeconem; et fratris, perculsa mente, cadaver </l>
             
            <l n="24.845">Agnovit lecto impositum; lacrimansque gemensque </l>
             
            <l n="24.846">Exululat, magnisque implet clamoribus urbem.</l>
             
            <l n="24.847">Ite, ait, o Troësque et Troades, ite frequentes, </l>
             
            <l n="24.848">Hectoreum veniens comitari ac visere corpus: </l>
             
            <l n="24.849">Si quando laeti victorem in moenia plausu </l>
             
            <l n="24.850">Excepstis reducem post praelia. civibus, urbi </l>
             
            <l n="24.851">Et patriae eximiumque decus fuit Hector, et ingens </l>
             
            <l n="24.852">Laetitia. Has moesto jactavit pectore voces; </l>
             
            <l n="24.853">Nec vir nec mulier tota usquam est urbe relicta </l>
             
            <l n="24.854">Ulla. omnes ingens invasit moeror; et arsit </l>
             
            <l n="24.855">Corde imo dolor indomitus. magno agmine portis </l>
             
            <l n="24.856">Effusi occurrunt venienti, ac triste cadaver </l>
             
            <l n="24.857">Vectanti. primae conjux atque anxia mater </l>
             
            <l n="24.858">Vellebantque comas manibus; carumque ruentes</l>
             
            <pb n="v-711"/>
            <l n="24.859">Ad rhedam caput amplexae, tum cetera circum;</l>
             
            <l n="24.860">Flet turba, et miseris incendit questubus auras. <note type="numvers">860</note>
            </l>
             
            <l n="24.861">Illi adeo tota, quam longa est, luce sub urbe</l>
             
            <l n="24.862">Occasum ad Solis plorassent Hectora dium:</l>
             
            <l n="24.863">E curru at senior clamans ita farier infit: </l>
             
            <l n="24.864">Quid circumfusi statis? decedite, rhedam</l>
             
            <l n="24.865">Porro ut agam. intulero cum gnati corpus in aedes,</l>
             
            <l n="24.866">Tum longo mentem ploratu explere licebit. </l>
             
            <l n="24.867">Sic ait; at partes diducta est omnis in ambas</l>
             
            <l n="24.868">Turba, viamque dedit rhedae semota patentem.</l>
             
            <l n="24.869">Illi altas postquam ad sedes, regalia tecta,</l>
             
            <l n="24.870">Advenere, toro componunt corpus in alto, <note type="numvers">870</note>
            </l>
             
            <l n="24.871">Cantoresque locant juxta, queis flebile cura est</l>
             
            <l n="24.872">Ordiri carmen. carmen lugubre canebant</l>
             
            <l n="24.873">Hi, crebro mixtum gemitu: carmenque secutae</l>
             
            <l n="24.874">Iliades moesto singultim corde gemebant.</l>
             
            <l n="24.875">Quas inter complexa caput magni Hectoris, orsa est:</l>
             
            <l n="24.876">Andromache tristem sic moesta voce querelam: </l>
             
            <l n="24.877">O conjux, vita es mihi primo ereptus in aevo, </l>
             
            <l n="24.878">Meque domi viduam liquisti; filius infans </l>
             
            <l n="24.879">Est et adhuc dulces vitae productus in oras </l>
             
            <l n="24.880">Heu frustra; aetatis cui, credo, attingere florem <note type="numvers">880</note>
            </l>
             
            <l n="24.881">Pubenti nunquam continget. culmine ab alto </l>
             
            <l n="24.882">Corruet urbs etiam Grajis eversa. peristi </l>
             
            <l n="24.883">Nam tu, Hector, servare urbem, Troumque pudicas </l>
             
            <l n="24.884">Infanti cum prole uxores pectore forti </l>
             
            <l n="24.885">Qui sueras. curvis quas nunc in puppibus hostis </l>
             
            <l n="24.886">Abducet captas; hasque inter me quoque saevus </l>
             
            <l n="24.887">Avehet. ipse, puer, vel me comitabere ad urbes </l>
             
            <l n="24.888">Grajugenum, immiti ut domino famulere, labore </l>
             
            <l n="24.889">Qui terat indecori miserum; vel te efferus ira </l>
             
            <l n="24.890">Grajūm aliquis dextra arreptum (miserabile!) ab alta <note type="numvers">890</note>
            </l>
             
            <pb n="v-735"/>
            <l n="24.891">Dejiciet turri; cui fratrem scilicet Hector</l>
             
            <l n="24.892">Confodit ferro, gnatumve, patremve; sub hasta</l>
             
            <l n="24.893">Hectorea quando terram petiere cruento</l>
             
            <l n="24.894">Ore ingens Grajūm numerus. non aspera mitis</l>
             
            <l n="24.895">Inter erat nam bella pater tuus. ergo per urbem</l>
             
            <l n="24.896">Jure illum plorant cives, quibus arcuit hostem</l>
             
            <l n="24.897">Infando at miseros, Hector, moerore parentes</l>
             
            <l n="24.898">Complecti. mihi sed prae cunctis triste relictum est</l>
             
            <l n="24.899">Heu desiderium, et moeror, saevique dolores.</l>
             
            <l n="24.900">Non etenim lecto affixae ac tua fata dolenti <note type="numvers">900</note>
            </l>
             
            <l n="24.901">Porrextique manus abiens, et morte sub ipsa</l>
             
            <l n="24.902">Dixti aliquod prudens dictum, quod mente maneret</l>
             
            <l n="24.903">Fixum alta, et dulcem fletum sine fine cieret</l>
             
            <l n="24.904">Noctes atque dies memori. Sic illa querelam</l>
             
            <l n="24.905">Absolvit: comites circum adgemuere gementi.</l>
             
            <l n="24.906">Tunc Hecube miseros exorsa est anxia luctus: </l>
             
            <l n="24.907">Hector, dulce caput, longe mihi carior omnes</l>
             
            <l n="24.908">Ante alios, genui Priamo quos tradita natos.</l>
             
            <l n="24.909">Carus eras et dīs certe, dum vita manebat:</l>
             
            <l n="24.910">Dīs, qui te curant aequi vel morte peremptum. <note type="numvers">910</note>
            </l>
             
            <l n="24.911">Pelides alios me cretos trans mare captos</l>
             
            <l n="24.912">Vendebat, mittens Samumve, Imbrumve, feramve</l>
             
            <l n="24.913">In Lemnum: postquam te ferro stravit acuto,</l>
             
            <l n="24.914">Improbus ille tuum raptavit saepe cadaver</l>
             
            <l n="24.915">Patrocli circa tumulum, tua dextera leto</l>
             
            <l n="24.916">Quem dedit: at socium nec sic revocare sub auras</l>
             
            <l n="24.917">Evaluit, nec te raptans foedare; recensque,</l>
             
            <l n="24.918">Roscidus et patria qui nunc mihi pulcher in aede</l>
             
            <l n="24.919">Ecce jaces, qualis, miti quem stravit Apollo</l>
             
            <l n="24.920">Arcitenens telo primaevo in flore juventae. <note type="numvers">920</note>
            </l>
             
            <l n="24.921">Sic ait; incenditque gravi circum omnia fletu. </l>
             
            <l n="24.922">Tertia dehinc Helene tristem sic orsa querelam est:</l>
             
            <pb n="v-761"/>
            <l n="24.923">Hector care mihi ante omnes, quam numine laevo</l>
             
            <l n="24.924">Abductam malus Iliacas huc vexit ad arces,</l>
             
            <l n="24.925">Atque sibi thalamo junxit, Paris: (ante perire</l>
             
            <l n="24.926">At satius miserae fuerat) vicesimus et jam</l>
             
            <l n="24.927">Annus hic est patrias liqui cum perdita sedes,</l>
             
            <l n="24.928">Et veni ad Teucros infelix hospita: nullum</l>
             
            <l n="24.929">A te unquam sedenim tam longo tempore verbum</l>
             
            <l n="24.930">Audivi asperius. quin si me laedere quisquam <note type="numvers">930</note>
            </l>
             
            <l n="24.931">Forte domi audebat frater tuus? aut soror, ipsa</l>
             
            <l n="24.932">Vel socrus (socer usque mihi mitisque bonusque</l>
             
            <l n="24.933">Nam fuit, ac patri similis) maledicta procacis</l>
             
            <l n="24.934">Sistere tu monitisque tuis lenique solebas</l>
             
            <l n="24.935">Ingenio. haec propter ploro te, meque, dolore</l>
             
            <l n="24.936">Saucia cor tristi: cui nemo jam super urbe</l>
             
            <l n="24.937">In tota est comis facilisque; odere sed omnes,</l>
             
            <l n="24.938">Atque male infensi miseram aversantur, et horrent.</l>
             
            <l n="24.939">Sic flevit; Teucri flentem plangore secuti</l>
             
            <l n="24.940">Luctifico, tristi sonuit domus ampla tumultu. <note type="numvers">940</note>
            </l>
             
            <l n="24.941">Tum Priamus, tota populis ex urbe vocatis,</l>
             
            <l n="24.942">Ite, ait, ac caesam conferte ad moenia silvam.</l>
             
            <l n="24.943">Insidias ne quis metuat, fraudesque latentum</l>
             
            <l n="24.944">Grajorum. mihi nam dimisso a puppibus ipse</l>
             
            <l n="24.945">Pelides ultro promisit, nil fore noxae</l>
             
            <l n="24.946">A Danais Teucrūm cuiquam prius, efferat almam</l>
             
            <l n="24.947">Quam lucem duodena vadis Aurora relictis. </l>
             
            <l n="24.948">Sic ait: hi validis festinant jungere plaustris</l>
             
            <l n="24.949">Cornipedes; portisque effusi ex omnibus, ingens</l>
             
            <l n="24.950">Turba, ibant late per saltus et nemora alta,</l>
             
            <l n="24.951">Immensamque novem totis vexere diebus</l>
             
            <l n="24.952">Materiem. ast Aurora diem mortalibus almum</l>
             
            <l n="24.953">Cum decima extulerat rediens, fortem Hectora flentes</l>
             
            <l n="24.954">Exportant, gelidumque pyra posuere cadaver </l>
             
            <pb n="Homer-v-787"/>
            <l n="24.955">In summa, subterque ignem de more coruscum</l>
             
            <l n="24.956">Injecere: altis gliscunt incendia flammis.</l>
             
            <l n="24.957">Postera dehinc Aurora polo cum dispulit umbras,</l>
             
            <l n="24.958">Hectoream ante pyram pompa venere frequenti:</l>
             
            <l n="24.959">Purpureo et primum sparserunt busta Lyaeo</l>
             
            <l n="24.960">Qua se cunque ignis tulerat: dehinc candida fratres <note type="numvers">960</note>
            </l>
             
            <l n="24.961">Unanimi, et cari legerunt ossa sodales,</l>
             
            <l n="24.962">Perfusique genas lacrimis, altumque gementes;</l>
             
            <l n="24.963">Aurata mox rite urna collecta locarunt, </l>
             
            <l n="24.964">Mollibus et peplis fulgenti murice tinctis</l>
             
            <l n="24.965">Contexere; solo dehinc infodere cavato,</l>
             
            <l n="24.966">Et stravere super de more ingentia saxa; </l>
             
            <l n="24.967">Hinc tumulum injecto struxerunt aggere. custos</l>
             
            <l n="24.968">Multus erat circum in speculis, ne quis procul hostis</l>
             
            <l n="24.969">Ingrueret, vulgoque furens se inferret inermi.</l>
             
            <l n="24.970">Structus ut est agger tumuli, rediere; frequenti <note type="numvers">970</note>
            </l>
             
            <l n="24.971">Et coetu positis tecta intra regia densi</l>
             
            <l n="24.972">Considunt mensis, dapibusque epulantur opimis.</l>
             
            <l n="24.973">Hectoreo sic justa pii solvere sepulcro.</l>
             
            <pb n="v-804"/>
            <closer>FINIS.</closer>
            
         </div>
      </body>
      <back>
         <div type="poesis-epigramma" met="elegiacum">
            <l>Jussum opus exegi. Serva haec, Balthassar, amaque,</l>
            <l>nata sub auspiciis qualiacunque tuis.</l>
         </div>
      </back>
   </text>
</TEI>