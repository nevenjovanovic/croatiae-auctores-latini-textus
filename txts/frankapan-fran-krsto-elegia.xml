<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="frankapan-fran-krsto-elegia">
         <titleStmt>
            <title>ELEGIA Sanctissimae Dei genetrici Mariae Lauretanae, versio electronica</title>
            <author ref="frankop05">
               <persName xml:lang="hr">Frankapan, Fran Krsto</persName>
               <date>1643.?-1671</date>
            </author>
            <editor>
               <persName>
                  <ref type="viaf" target="64032910">Vončina, Josip</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition> Digitalizat modernog znanstvenog izdanja (1995). </edition>
         </editionStmt>
         <extent ana="B">Mg:B Verborum 284</extent>
         <publicationStmt>
            <p>Elektronska verzija: 
                    <orgName>
                  <ref type="viaf" target="124389134">Filozofski fakultet Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska. <date>Siječnja 2016</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Stari pisci hrvatski : Djela : 42
                    Frankopan, Fran Krsto 
                    ur. Vončina, Josip
                    Zagreb : Hrvatska akademija znanosti i umjetnosti , 1995
                    Stari pisci hrvatski 
                    Svezak 42
                    s. 65-71
                    <relatedItem type="digitalizat">
                  <ref type="internet" target="http://dizbi.hazu.hr/object/5190">Dizbi HAZU</ref>
               </relatedItem>
            </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1656" period="16xx_2_third">1656</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1601-1800)</term>
               <term>Saeculum 17 (1601-1700)</term>
               <term>1651-1700</term>
            </keywords>
            <keywords scheme="genre">
               <term>poesis - elegia</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2016-01-10</date>
                Prva XML verzija
         </change>
      </revisionDesc>
   </teiHeader>
   <text>
      <front>
         <titlePage>
            <titlePart>ELEGIA
                    Sanctissimae Dei genetrici Mariae Lauretanae, Piceni, Italiae, Orbis totius miraculo, suae Reginae, suae Spei,
                    uni suo Amori. Franciscus Christophorus Comes de Frangipanibus,
                    Humillimus,  ac Obsequentissimus Cliens, et Famulus.</titlePart>
         </titlePage>
         <div type="epistula-dedicatio">
            <p>Una Miserorum felicitas est infelicem esse, quando vel ipsa prae
                quolibet solatio dulciter iis sapit <sic>lacryma</sic>; una hac, ditissimo veluti
                munere, et se, et alios donare consuerunt. Quocirca immania auri,
                argentique pondera, uniones, gemmas, adamantes, pyropos tibi,
                Augustissima Regina, <sic>offeri</sic> non invidebo, cum tuis praesertim sub
                laribus pretiosa quaeque vilescere non ignorem; lacrimas duntaxat
                Lauretano advolutus limini, grati pectoris, amantis animi Monumentum,
                et pignus tuae sisto Majestati. <sic>Lacrymas</sic> dives Miserorum munus
                Misericors ipsa non repelles; audacem facit amor, quem non <sic>rejicies</sic>
                spero, quando amantem videris. <sic>Lacrymas</sic> offero, quas tuus Frangipanum
                e ditione discessus Anno millesimo ducentesimo nonagesimo primo sub
                Nicolao Frangipano, Histriae tum, Croatiae, et Dalmatiae Moderatore
                meis dulciter elicuit ex oculis; Romam petentem me cum infensa
                terruerit lues, ad fletum, ad gemitus Laureti morae tui quondam
                excessus nostris a finibus non immemorem provocavit; flevi, nec
                <sic>lacrymis</sic> finem, donec redieris, imponam. Tibi interim Sacrata in
                Aedicula Cor ipsum appendo, sed liquatum in <sic>lacrymas</sic>, quas, si opsides
                receperis, tum redituram te aliquando non diffidam.</p>
         </div>
      </front>
      <body>
         <div type="poesis-elegia" met="elegiacum">
            <head>ELEGIA.</head>
            <l n="1.1">Flete meos casus, mea tristia fata, sodales, </l>
            <l n="1.2" met="pentameter">Flete, mei si quis pectora tangit Amor.</l>
            <l n="1.3">Una meos luctus solatur, sola dolores </l>
            <l n="1.4" met="pentameter">Unda oculi lenit, sola beat <sic>lacryma</sic>;</l>
            <l n="1.5">5 Flete, perennantis date munera grata doloris, </l>
            <l n="1.6" met="pentameter">O socii; <sic>lacrymas</sic>, qui negat, ille ferus.</l>
            <pb n="65"/>
            <l n="1.7">Virgineae ipse Domus toto non immemor aevo </l>
            <l n="1.8" met="pentameter">Flens dixi: "Heu votis fata inimica meis!"</l>
            <l n="1.9">Maesta repercussa sonuerunt littora voce </l>
            <l n="1.10" met="pentameter">Non semel: "Heu votis fata inimica meis!"</l>
            <l n="1.11">Illyrici flevere lacus, tuque, Histria, flesse </l>
            <l n="1.12" met="pentameter">Diceris, Alma Domus cum raperetur agris.</l>
            <l n="1.13">Adriacae testor plorantis murmura lymphae, </l>
            <l n="1.14" met="pentameter">Testor Dalmaticis cognita saxa fretis:</l>
            <l n="1.15">Luximus, et nunquam tantum luxisse pigebit!</l>
            <l n="1.16" met="pentameter">Quis modus in luctu, quis, precor, in <sic>lacrymis</sic>?</l>
            <l n="1.17">Sunt oculis <sic>lacrymae</sic>, sunt et sua flumina nostris </l>
            <l n="1.18" met="pentameter">Luminibus, madidas en rigat unda genas.</l>
            <l n="1.19">Irrigat unda genas? Praeceps quin flumen ocellos </l>
            <l n="1.20" met="pentameter">Obruit et mersis innatat unda genis:</l>
            <l n="1.21">Pectore - quis credat? - suspiria ducere nostro,</l>
            <l n="1.22" met="pentameter">Et Superum pietas cogit et Alma Parens.</l>
            <l n="1.23">Antiquum pia Virgo jubet renovare dolorem, </l>
            <l n="1.24" met="pentameter">Provocat et maestum carmina divus amor.</l>
            <l n="1.25">Tecta augusta Dei nostros exosa Penates </l>
            <l n="1.26" met="pentameter">Rapta queror; fletus reddite Rapta mei.</l>
            <l n="1.27">Triste placet carmen ductum per Saecula terna: </l>
            <l n="1.28" met="pentameter">"Blanda redi Virgo, Virgo Maria redi!"</l>
            <l n="1.29">Non audituris carmen deducimus astris:</l>
            <l n="1.30" met="pentameter">"Blanda redi Virgo, Virgo Maria redi!"</l>
            <l n="1.31">Felices recolit Picenus laetior annos,</l>
            <l n="1.32" met="pentameter">Et petit advectae Templa superba Deae.</l>
            <l n="1.33">Templa pius repetit Divino numine plena </l>
            <l n="1.34" met="pentameter">Aethereis referens munera muneribus.</l>
            <l n="1.35">Ad sua sacra manus properant, altaria donis </l>
            <l n="1.36" met="pentameter">Addunt; thuricremis addite dona focis;</l>
            <l n="1.37">Arae florifero virides de germine fiant,</l>
            <l n="1.38" met="pentameter">Et velet Divae nexa corona lares.</l>
            <l n="1.39">Munera, Arabs, funde et redolentes funde corollas, </l>
            <l n="1.40" met="pentameter">Mitte Ebur, Inde, tuum; <sic>thura</sic>, Sabaee, tua!</l>
            <l n="1.41">Undique collectae properant ad limina gentes, </l>
            <l n="1.42" met="pentameter">Sydereas gratae devenerantur opes.</l>
            <l n="1.43">Conclamant omnes: "Veniens Regina triumphet, </l>
            <l n="1.44" met="pentameter">Regnet, io, revolans Virgo! triumphet, io!"</l>
            <l n="1.45">Blandisonis laetum concentibus aera mulcet </l>
            <l n="1.46" met="pentameter">Turba repercussum fundere sueta melos:</l>
            <l n="1.47">Argutam movet ille lyram plectroque coercet,</l>
            <l n="1.48" met="pentameter">Hic lituos animat, personat ille tubis;</l>
            <l n="1.49">Alter sollicitas edocta repellere curas</l>
            <l n="1.50" met="pentameter">Praepetibus digitis organa blanda premit.</l>
            <l n="1.51">Ille canit: "Venit Coeli Regina, Maria!"</l>
            <l n="1.52" met="pentameter">"Ad nos venit, io, venit!" et ille canit;</l>
            <l n="1.53">Plaudentesque tubae centenoque aera boatu </l>
            <l n="1.54" met="pentameter">Templa salutarunt, mista dedere sonos.</l>
            <l n="1.55">55 Sacratae rutilos flammae cinxere penates,</l>
            <l n="1.56" met="pentameter">Cinxeruntque faces, sydera lapsa putes.</l>
            <l n="1.57">Lampade Virginei micuerunt culmina Tecti,</l>
            <l n="1.58" met="pentameter">Altus et innocuo fulsit ab igne tholus.</l>
            <l n="1.59">Plaudit humus, ridet; pariter juvenesque senesque </l>
            <l n="1.60" met="pentameter">60 Risere, et risus pignus amoris erant</l>
            <l n="1.61">Quis tua, Lauretum, quo nil <sic>foelicius</sic> orbis </l>
            <l n="1.62" met="pentameter">Vidit, Piceni gaudia quis referat?</l>
            <l n="1.63">Me tamen - ah pietas! - justas miscere querelas, </l>
            <l n="1.64" met="pentameter">Mistaque cum <sic>lacrymis</sic> fundere verba juvat.</l>
            <l n="1.65">65 Ite, mei fletus, rorantes, ite, dolores:</l>
            <l n="1.66" met="pentameter">Vos eritis cordis pignora chara mei!</l>
            <l n="1.67">Ite, meae lacrimae, gemitus tacitique doloris </l>
            <l n="1.68" met="pentameter">Ite, Oratrices, tristia verba date!</l>
            <l n="1.69">Sol meus Illyrici sine me revolavit ab undis;</l>
            <l n="1.70" met="pentameter">70 Exui ego aeterna nocte sepultus agor.</l>
            <l n="1.71">Sol mihi Virgo fuit quondam; fuit illa, nec ultra est, </l>
            <l n="1.72" met="pentameter">Dalmaticas ultra non beat illa plagas.</l>
            <l n="1.73">Lauretae tenet ille solum, beat illa feraces </l>
            <l n="1.74" met="pentameter">Piceni colles, culmina laeta beat.</l>
            <l n="1.75">75 Me miserum! Nostris oculis procul ergo fugatam</l>
            <l n="1.76" met="pentameter">Virgineo vetitum est ducere ab ore diem?</l>
            <l n="1.77">Sol formose, vale! Nullos amo cernere Soles; </l>
            <l n="1.78" met="pentameter">Virgine non visa, cuncta videre grave est.</l>
            <l n="1.79">Quid sine Sole suo, quid tellus nostra videbit,</l>
            <l n="1.80" met="pentameter">80 Ni formosa suae Virginis ora videt?</l>
            <l n="1.81">Quid Frangipanum mendax decora alta recenses </l>
            <l n="1.82" met="pentameter">Fama? Sile proavos, stemmata clara sile!</l>
            <l n="1.83">Ah genus invisum! Meret domus inclyta quondam: </l>
            <l n="1.84" met="pentameter">Quale erit erepta Virgine grande decus?</l>
            <l n="1.85">85 Sol erat, ah, Virgo; solemque imitata refugit</l>
            <l n="1.86" met="pentameter">Oris, Lauretum, pulchrior orta tuis.</l>
            <l n="1.87">Qui semel occiderant, potuere resurgere Soles; </l>
            <l n="1.88" met="pentameter">Nocturnisque dies surgit ab exequiis:</l>
            <l n="1.89">En semel occubuit nostro lux publica regno,</l>
            <l n="1.90" met="pentameter">90 Nec dabitur tantam posse videre diem.</l>
            <l n="1.91">Nempe nova renuunt de sede remittere Divam,</l>
            <l n="1.92" met="pentameter">Et praedam Cives, quam rapuere, tenent.</l>
            <l n="1.93">Esse quid hoc dicam? tantumne Italia furax </l>
            <l n="1.94" met="pentameter">Ausa nefas? Tantum? Barbara, saeva, ferox!</l>
            <l n="1.95">95 Regna petis? Pelagi tumidas pete regna per undas,</l>
            <l n="1.96" met="pentameter">I, rape Pactoli seu Garamantis opes,</l>
            <l n="1.97">Ultro ubi gemmiferis funduntur munera ripis, </l>
            <l n="1.98" met="pentameter">Flavaque <sic>littoreos</sic> ditat arena sinus,</l>
            <pb n="67"/>
            <l n="1.99">Aut ubi puniceis argentea lympha coraliis </l>
            <l n="1.100" met="pentameter">Mixta coruscanti turbine saxa beat.</l>
            <l n="1.101">Invida quid nostros gestis praedarier agros?</l>
            <l n="1.102" met="pentameter">Quidve huc evectis insidiare opibus?</l>
            <l n="1.103">Insidiosa suos ad Divae nobile furtum </l>
            <l n="1.104" met="pentameter">Erudiitque oculos erudiitque manus.</l>
            <l n="1.105">Nunc mihi fas litem regnis intendere vestris </l>
            <l n="1.106" met="pentameter">Piceni et querula voce ciere forum.</l>
            <l n="1.107">Nunc mihi furaces Italos fas dicere et omnem </l>
            <l n="1.108" met="pentameter">Ausoniam furti sollicitare ream.</l>
            <l n="1.109">Haec mihi dona Deus, mihi dexter misit Olympus:</l>
            <l n="1.110" met="pentameter">Nec rapere aethereae dona verere manus?</l>
            <l n="1.111">Sed quid, stulte, minas? Quidve haec incondita fundo? </l>
            <l n="1.112" met="pentameter">Numinis aeterni munera falsa putem?</l>
            <l n="1.113">Fallis, Olympe, tuos nunquam neque falleris ipse: </l>
            <l n="1.114" met="pentameter">Astra fefellistis? Fallere at Astra pudet!</l>
            <l n="1.115">Virgo suos, vereor, vana spe lusit amantes.</l>
            <l n="1.116" met="pentameter">Ah, sic non solitis ludis imaginibus?</l>
            <l n="1.117">Parce precor Virgo, nostro laetata dolore!</l>
            <l n="1.118" met="pentameter">Anne meis hauris gaudia de <sic>lacrymis</sic>?</l>
            <l n="1.119">Tu furtum suades, Italum spolia ampla referre </l>
            <l n="1.120" met="pentameter">Annuis, heu nostras nil miserata preces!</l>
            <l n="1.121">Non is bella minax movit, non ille carinis </l>
            <l n="1.122" met="pentameter">Vexit in Illyricas, agmina mille, plagas.</l>
            <l n="1.123">Non miles patriam, non moenia terruit hostis, </l>
            <l n="1.124" met="pentameter">Armisono nusquam murmure pavit humus.</l>
            <l n="1.125">Ipsi hostes; nostris exarsit laeva triumphis </l>
            <l n="1.126" met="pentameter">Dextera! Proh, nostrae te pepulere manus!</l>
            <l n="1.127">Te noster, Virgo, pepulit malus ardor, avaros,</l>
            <l n="1.128" met="pentameter">Virgo, fugis, fateor: sprevimus immeriti!</l>
            <l n="1.129">Hinc igitur faciles raperis, mea Diva, per auras </l>
            <l n="1.130" met="pentameter">Lauretae silvis impositura pedes.</l>
            <l n="1.131">Tersactum linquis, quondam juga amata, colonis </l>
            <l n="1.132" met="pentameter">Nunc deflenda suis: non reditura fugis!</l>
            <l n="1.133">Heu dolor! Et tantos quisnam exaequare dolores </l>
            <l n="1.134" met="pentameter">Fando queat? Pylii tempora longa petat.</l>
            <l n="1.135">Non me fuit satius nunquam vidisse Penates </l>
            <l n="1.136" met="pentameter">Numinis, aut vultus, Virgo decora tuos?</l>
            <l n="1.137">Quem non aspexit, clausum non novit Olympum </l>
            <l n="1.138" met="pentameter">Lucis egens, fleret sidera visa semel.</l>
            <l n="1.139">Risimus incolumes cum nostris appulit oris </l>
            <l n="1.140" met="pentameter">Virgo Palaestinis aequore vecta jugis.</l>
            <l n="1.141">Vidimus Adriacis Nereum nova ponere lymphis,</l>
            <l n="1.142" met="pentameter">Iratis lymphis, jura jubente Deo.</l>
            <l n="1.143">Saxifragae siluere undae, siluere procellae:</l>
            <l n="1.144" met="pentameter">Arsit Neptunus subdere colla Domo.</l>
            <pb/>
            <l n="1.145">Tecta ferebantur mites calcantia fluctus,</l>
            <l n="1.146" met="pentameter">Tuta per aequoreas Virgo regebat aquas.</l>
            <l n="1.147">Non surgit malus, remis, velisque carebat,</l>
            <l n="1.148" met="pentameter">Remige non moto navigat illa Deo.</l>
            <l n="1.149">Virginis ardentes gaudent tetigisse volantis </l>
            <l n="1.150" met="pentameter">Aligeri tectum <sic>subjiciuntque</sic> manus.</l>
            <l n="1.151">Subjecit Raphael, humeroque insignis eburno </l>
            <l n="1.152" met="pentameter">Subjecit Michael: pondera amata placent.</l>
            <l n="1.153">Et vehit et vehitur Domus alma silentibus umbris; </l>
            <l n="1.154" met="pentameter">Astra fuere faces, nox fuit ipsa dies.</l>
            <l n="1.155">Sidera per tacitae tremuere silentia Lunae </l>
            <l n="1.156" met="pentameter">Exulis admirata aequore solis iter.</l>
            <l n="1.157">Quin placido resonant maria alta fragore: "Maria" </l>
            <l n="1.158" met="pentameter">Reddidit et gratos unda marina sonos.</l>
            <l n="1.159">Miramur navis genus, inscia pectora terror </l>
            <l n="1.160" met="pentameter">Cum subit, audaces non jubet esse timor.</l>
            <l n="1.161">Quid plura? En tandem nostris allabitur oris </l>
            <l n="1.162" met="pentameter">Sacra Domus, votis o memoranda Domus!</l>
            <l n="1.163">Littora nulla tenent, non mordax anchora cursus </l>
            <l n="1.164" met="pentameter">Sistit, desertis fluctibus illa volat.</l>
            <l n="1.165">Alta ubi Tersacti tolluntur culmina et umbris </l>
            <l n="1.166" met="pentameter">Densior excelso germine sylva viret,</l>
            <l n="1.167">Est locus immensum spatio deductus aprico </l>
            <l n="1.168" met="pentameter">Desuper Adriacis imperiosus aquis.</l>
            <l n="1.169">Grandia sublimem decorare cacumina gaudent, </l>
            <l n="1.170" met="pentameter">Gaudent et lucus, planitiesque patens.</l>
            <l n="1.171">Huc vectae pavidi veneramur templa Parentis. </l>
            <l n="1.172" met="pentameter">Limina quisque timet tangere fixa Domus.</l>
            <l n="1.173">Cernimus, haeremus, nec visis credimus ipsi: </l>
            <l n="1.174" met="pentameter">Tecta quis in nostros intulit ista sinus?</l>
            <l n="1.175">O Pietas! O Sacra Fides! Spectacula mira!</l>
            <l n="1.176" met="pentameter">Est Polus an Domus haec? Regia tecta Dei!</l>
            <l n="1.177">Ergo Palestinis, superi, vexistis ab aruis </l>
            <l n="1.178" met="pentameter">Augustale decus, Numinis imperium?</l>
            <l n="1.179">Illyris o felix! Felix o Histria! Felix</l>
            <l n="1.180" met="pentameter">Dalmata! Victrici jam cape dona manu!</l>
            <l n="1.181">Fortunate, tuis, Croas, quantus Deus agris </l>
            <l n="1.182" met="pentameter">Insedit! Nescis? Limina sacra tenes!</l>
            <l n="1.183">Limina marmoreis quondam venerata columnis </l>
            <l n="1.184" met="pentameter">Ipsa Helenae sanctae grandis alumna Domus:</l>
            <l n="1.185">Hic quondam rutilis delapsum Numen ab Astris </l>
            <l n="1.186" met="pentameter">Virgineo clausum Carcere delituit.</l>
            <l n="1.187">Hic Deus Infantis mortales induit artus.</l>
            <l n="1.188" met="pentameter">Mira cano: hic olim fit Deus ipse Caro.</l>
            <l n="1.189">Frangipane, novos ter felix indue sensus:</l>
            <l n="1.190" met="pentameter">Te duce Dalmaticos hospita Virgo petit!</l>
            <pb n="69"/>
            <l n="1.191">Tecta beata subi, Divinam agnosce Parentem, </l>
            <l n="1.192" met="pentameter">Utere sorte tua, dona superba cape!</l>
            <l n="1.193">Quam bene coelestis properant miracula amoris, </l>
            <l n="1.194" met="pentameter">Pulsaque liminibus Virgo pericla fugat!</l>
            <l n="1.195">195 Ponderibus connixa suis stat Virginis Aedes,</l>
            <l n="1.196" met="pentameter">Nec labat antiquo cardine vulsa suo.</l>
            <l n="1.197">Distincti circum curvati fornicis arcus </l>
            <l n="1.198" met="pentameter">Aeternae sobolis grandia gesta notant.</l>
            <l n="1.199">Hic jacet exiguo tuguri sub culmine Bethles,</l>
            <l n="1.200" met="pentameter">200 Et paleas inter regia corda trahit.</l>
            <l n="1.201">Hic saxo de more sacro pretiosa puelli</l>
            <l n="1.202" met="pentameter">Membra secant; tristis figitur ense Parens.</l>
            <l n="1.203">Hic pia tergemino distendunt corpora clavo, </l>
            <l n="1.204" met="pentameter">Funereque injusto percita Terra gemit.</l>
            <l n="1.205">205 Explicat auratis paries spectacla Theatris,</l>
            <l n="1.206" met="pentameter">Parietibus pictis vivere cuncta putes.</l>
            <l n="1.207">Quaque perangusto fumabat flamma camino </l>
            <l n="1.208" met="pentameter">Desuper incurvo fornice Virgo stetit,</l>
            <l n="1.209">Virgo, quam cedrino Lucas effinxerat olim </l>
            <l n="1.210" met="pentameter">210 Trunco, incorruptae signa decora Deae.</l>
            <l n="1.211">Antiqui rara vivunt in imagine vultus:</l>
            <l n="1.212" met="pentameter">Aligerum credas composuisse manus.</l>
            <l n="1.213">Majestate nitent oculi, diademata frontem </l>
            <l n="1.214" met="pentameter">Gemmea cinxerunt, ignea gemma oculos.</l>
            <l n="1.215">215 Tempora Hydaspaeis arserunt clara pyropis,</l>
            <l n="1.216" met="pentameter">Luminibus media nocte dies micuit,</l>
            <l n="1.217">Ore nigra horrebat, sed nigro candidus ore </l>
            <l n="1.218" met="pentameter">Et lepor et decus et gratia ridet ovans,</l>
            <l n="1.219">Aurea perque humeros coma diffluit, aurea crine </l>
            <l n="1.220" met="pentameter">220 Spicula vibrabat, tela capillus erant.</l>
            <l n="1.221">Brachiolis nixus sedet Infans, alma Propago; </l>
            <l n="1.222" met="pentameter">Orbem laeva gerit, munera dextra refert.</l>
            <l n="1.223">Saxea parietibus mediisque Penatibus ara </l>
            <l n="1.224" met="pentameter">Bis senum Procerum Principis ara Petri.</l>
            <l n="1.225">225 "O, nos", clamamus, nos terque, quaterque beatos!</l>
            <l n="1.226" met="pentameter">O, bene littoribus cognita Diva meis!</l>
            <l n="1.227">Tu mihi prima salus, tu spes, tu gloria, Virgo:</l>
            <l n="1.228" met="pentameter">Jam regnasse mihi - sceptra capesse! - satis.</l>
            <l n="1.229">Clamat: "Io!" Tellus! Resonant arbusta piorum </l>
            <l n="1.230" met="pentameter">230 Votis; "Io!" clamant aequora, sylva, juga!</l>
            <l n="1.231">Venit, io Virgo, Solymorum littore venit;</l>
            <l n="1.232" met="pentameter">Dicite: "Io!", populi; dicite: "Venit io!"</l>
            <l n="1.233">Nusquam Sol mediis risit formosior astris,</l>
            <l n="1.234" met="pentameter">Nec toto fulsit pulchrior orbe dies.</l>
            <l n="1.235">235 Laeta dies, formosa dies, si longior esset!</l>
            <l n="1.236" met="pentameter">Imminet, ah, nimium temporis hora brevis!</l>
            <pb n="70"/>
            <l n="1.237">Risimus incauti. Sed quid risisse, sodales,</l>
            <l n="1.238" met="pentameter">Juvit? Proh nullo gaudia firma loco!</l>
            <l n="1.239">Nam vix Illyricos jam quarta beaverat aestas,</l>
            <l n="1.240" met="pentameter">Cum Domus e nostro vellitur ipsa solo.</l>
            <l n="1.241">Heu iterum tenues rapiuntur tecta per auras,</l>
            <l n="1.242" met="pentameter">Et spretis fugiunt nocte silente fretis!</l>
            <l n="1.243">Prima pium furtum surgens Aurora retexit;</l>
            <l n="1.244" met="pentameter">O nunquam nobis afforet illa dies!</l>
            <l n="1.245">Quaerere Templa juvat neque Templa videre dabatur, </l>
            <l n="1.246" met="pentameter">Templa peregrinis rapta cacuminibus.</l>
            <l n="1.247">Lauretae nemora alta tenent. Quid quaerere tentas, </l>
            <l n="1.248" met="pentameter">Dalmata? Si quid amas, Itala Regna pete!</l>
            <l n="1.249">Illyris infelix felicia tempora defle:</l>
            <l n="1.250" met="pentameter">Quae dedit una Domum, nox rapit una Domum!</l>
            <l n="1.251">Cum subit illius maestissima noctis imago </l>
            <l n="1.252" met="pentameter">Nunc quoque luminibus fervida gutta fluit.</l>
            <l n="1.253">Cum noctem repeto, qua nil mihi tristius usquam </l>
            <l n="1.254" met="pentameter">Accidit, heu qualis corripit unda genas!</l>
            <l n="1.255">Ut vidi relegens taciti vestigia furti </l>
            <l n="1.256" met="pentameter">Finibus ereptae tristia signa Domus,</l>
            <l n="1.257">Non aliter stupui quam qui stupet ignibus ictus </l>
            <l n="1.258" met="pentameter">Aetheris et vivus funera falsa timet.</l>
            <l n="1.259">Alloquor, at <sic>mestae</sic> responsant murmura vocis:</l>
            <l n="1.260" met="pentameter">"Fugit Virgo lares, hospita Virgo tuos!"</l>
            <l n="1.261">Aedes ter tetigi, ter sum deceptus, et ipsum </l>
            <l n="1.262" met="pentameter">Arguo me fraudis nescius ipse meae;</l>
            <l n="1.263">"Ite," inquam tandem, fugientia limina regnis, </l>
            <l n="1.264" met="pentameter">Luminibus nunquam tecta videnda meis!"</l>
            <l n="1.265">Este Salutati per saecula mille Penates,</l>
            <l n="1.266" met="pentameter">Omnia, queis raptis, procubuere mea!</l>
            <l n="1.267">Este salutata incunabula dulcia Matris,</l>
            <l n="1.268" met="pentameter">Quando nec extremum fundere verba datis!</l>
            <l n="1.269">Chara Domus, nostrae pretiosa Palatia Divae,</l>
            <l n="1.270" met="pentameter">Quae vos ora tenet? Quae rapuere manus?</l>
            <l n="1.271">Invida gens Italum, nostros rapuistis Amores:</l>
            <l n="1.272" met="pentameter">Quam satius nostrum cor rapuisse foret!</l>
            <l n="1.273">Nunc ego praepetibus superarem fervidus alis </l>
            <l n="1.274" met="pentameter">Fluctivagas undas, Adria saeve, tuas,</l>
            <l n="1.275">Ut facile ereptae cedente volatibus unda </l>
            <l n="1.276" met="pentameter">Virginis aspicerem tecta fugata meae;</l>
            <l n="1.277">Saltem oculis mihi spes abeuntis et umbra maneret! </l>
            <l n="1.278" met="pentameter">Tota semel misero nunc mihi rapta fuit.</l>
            <l n="1.279">Hunc cordi impactum Virgo dolor inserit alte,</l>
            <l n="1.280" met="pentameter">Solus adest dolor et causa doloris abest.</l>
            <l n="1.281">Hanc animam exanimem tecum, Dea, tolle per auras, </l>
            <l n="1.282" met="pentameter">Tolle, precor! Sera est crastina, tolle hodie!</l>
            <pb n="71"/>
            <l n="1.283">Et vos, fida manus, comitesque, ducesque laborum, </l>
            <l n="1.284" met="pentameter">Aeterno casus tempore flete meos!</l>
            <l n="1.285">285 Horreat omne nemus rauco clangore tubarum: </l>
            <l n="1.286" met="pentameter">Flete tubae, <sic>lacrymas</sic> classica flete pias!</l>
         </div>
      </body>
   </text>
</TEI>
