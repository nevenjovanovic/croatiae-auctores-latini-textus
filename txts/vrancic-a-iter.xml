<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-iter">
        <titleStmt>
            <title>Iter Buda Hadrianopolim, versio electronica</title>
            <author ref="vranc01">
                <persName xml:lang="hr">Vrančić, Antun</persName>
                <date>1504-1573</date>
            </author>
            <editor>
               <persName>
                  <ref>László Szalay</ref>
               </persName>
            </editor>
            <respStmt>
                <resp>Hanc editionem electronicam curavit</resp>
                <persName>
                  <ref type="viaf" target="6913774">Neven Jovanović</ref>
               </persName>
            </respStmt>
        </titleStmt>
        <editionStmt>
            <p>Digitalizat kasnijeg izdanja (1857).</p>
        </editionStmt>
        <extent ana="D">Mg:D Verborum 10368</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na <orgName><ref type="viaf" target="124389134">Filozofskom fakultetu Sveučilišta u Zagrebu</ref></orgName>, <placeName ref="3186886">Zagreb</placeName>
            Hrvatska.  <date>Siječnja 2008</date>.</p>
         </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Verancsics, Antal. Verancsics Antal összes munkái Történelmi dolgozatok deák
                    nyelven. 1 Köt. 2, Magyar történelmi emlékek / kiadja A Magyar Tudományos
                    Akadémia Történelmi Bizottsága Osztály 2, Irók. Pest: Eggenberger [u.a.], 1857,
                    pp. 288–334.</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1553" period="15xx_2_third">1553</date>
        </creation>
         <textClass>
            <keywords scheme="typus">
                <term>prosa</term>
            </keywords>
            <keywords scheme="aetas">
                <term>Litterae renatae (1400-1600)</term>
                <term>Saeculum 16 (1501-1600)</term>
                <term>1551-1600</term>
            </keywords>
            <keywords scheme="genre">
                <term>prosa oratio - itinerarium</term>
                <term>prosa oratio - diarium</term>
            </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-04</date>
        Novo, unificirano zaglavlje.
    </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2009-01-07T00:16:08</date>
         </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2009-05-01</date>
        Dovršio korigiranje i označavanje.
    </change>
      </revisionDesc>
   </teiHeader>
   <text>
      <front>
        <docDate>29. Julii – 19. Augusti 1553</docDate>
      </front>
      <body>
            <div type="prosa-diarium">
                <head>Iter Buda Hadrianopolim</head>
                <p> XVIIII. et XXI. Julii a passa budensi auditi, nobis se humanissimum exhibuit, et
                    non solum nobiscum familiariter sed et civiliter praeter omnem suae gentis morem
                    colloquutus est. Nec mirum. Dicebatur enim litteras didicisse. Quaecunque autem
                    apud eum voluimus, pro voto gessimus. De conjuratis tantum Petrovii nonnihil
                    laboravimus, quibus clam auxilia ex Temesvaro, Zegedino et Szolnoko in Isabellae
                    reginae gratiam suppeditabat, quod expresse agebat contra inducias. Eo tamen
                    diversis modis avocato ab hujusmodi tumultibus, induximus tandem ut
                    polliceretur, se nihil praecipitaturum, antequam nos Constantinopolim veniremus.
                    Daturum etiam se ad Petrovium litteras, qui ex Munkach dicebatur jam cum
                    aliquibus copiis adventare Varadinum versus, ut interim conquiesceret, et a suo
                    principe expectaret, quid facto vellet. Cavit tamen studio et conatu diligenti,
                    ne Stephanum Dobo novum vaivodam rex noster mitteret in Transsylvaniam cum
                    exercitu, sed Andream Bathoreum, qui jam annum vaivodam eo fungebatur, ibidem
                    confirmaret. A cogendo autem exercitu contra Petrovium et ejus conjuratos, quem
                        <milestone n="289" unit="page"/> cogere magna fama ferebatur, desineret
                    omnino, quia si pergeret in hoc conatu rex, nec ipse, scilicet passa, amicos
                    principis sui (non) esset deserturus. </p>
                <p>Haec XXV. ejusdem mensis per veredarios <note place="margin">25</note> regi
                    nunciata, passa nos perofficiose salutato, navibus grandioribus vecti IIII. et
                    comitati VI. naszadis classiario milite instructis tutelae causa, movimus e
                    Sicambria, Budamque ac Pestum praeternavigantes, utraque ex urbe magno
                    bombardarum fragore honoris ergo prosequuti, ea ipsa die ad oppidum Räzkevi V.
                    milliaribus pannonicis a Buda distans pervenimus, ibique noctem insequentem
                    exegimus.</p>

                <p>Die XXVI. naves ingressi, tribus horis ante <note place="margin">26</note>
                    lucanum tempus, primo noctis crepusculo Tolnam venimus, quod oppidum a Räzkevi
                    XII. disjungitur milliaribus. Nec alium insignem aut nominatu dignum locum ripis
                    Danubii imminentem in eo tractu vidimus, quam oppidum Pacchos, vinetis
                    tantummodo circumdatum, et <num value="3">III</num>. ad Tolnam milliaribus nostris pertinens. A quo
                    oppido Pacchos Paxiorum quoque familia denominatur, quae quidem et vetus et
                    clara est, censeturque jam a multis annis in primorum ordine. Tolnae hac exacta
                    nocte, et die VII. <note place="margin">27</note> supra XX. alto jam sole, inde
                    profecti, noctem quoque insequentem et diem XXVIII. continenter <note place="margin">28</note> navigavimus, donec luce ad occasum inclinata, ad
                    Erdewd arcem, quae ad Tituliensem praeposituram olim attinebat, appulimus. Nec
                    in hoc tractu quoque, qui terra XX. fere et IIII. milliaria, aquis paulo minus
                    quam duplum facere perhibetur, multa vidimus loca, quod compendia rimati
                    fluminis, inter ínsulas tantum sylvis obsitas et solitudine horridas cursum
                    tenuimus navigationis, periclitati alioqui saepius, <milestone n="290" unit="page"/> dum per angustiores quosdam meatus fluminis, vorticosis
                    meandris foedos, et arborum truncos mediis aquis hic illic inhaerentes, tanquam
                    scopulos nimis hostiles navigantes, vitabundi enitimur. Nec dies tantum quantum
                    nox et pavoris et periculi attulerat, verum auspice Deo illaesi evasimus, Batha
                    olim sacro sanguine, Mohacio Ludovici regis clade memorabili minime viso. Quae
                    autem loca nos vidisse contigit, quum navium libuit rectoribus redire in justum
                    alveum, haec sunt: Kewzeg arx familiae Orbasziorum in dextra Danubii, prorsus
                    diruta et destituta, sitaque olim in amoeno loco, cui adjacebat claustrum Pauli
                    Heremitae. Deinde oppida nominata Veresmarth et Lazkó. Mox Dravi fluminis
                    ostium, a quo Valcó comitatus sumit initium, et Baroniensis desinit. Post arcem
                    Erdewd, de qua supra, nullo honore habitata, in sinistra oppidum est Pathay,
                    Bajá castellum nuper ab agriensi praesidio concrematum, et Zeremlenium vicus non
                    obscurus priscis temporibus, nunc parvo admodum possessus homine. Deus bone,
                    quam ubique optimae et foecundissimae terrae tristis nobis facies apparuit, quam
                    inculta omnia, quam et agri et vineae veprium horrore insessae, quam omni in
                    loco rarus agricola, rarum pecus et crebra solitudo. Noster nauclerus, homo
                    Rascianus, referebat, quod qui olim salvo nostro imperio una in villa numerus
                    erat colonorum, nunc in XXX. vix par inveniri potest. Quid de deletis pagis
                    censeas dici posse, quorum jam etiam nomina interiere. Verum enimvero dum tuemur
                    et consideramus Dravi ostium, montem quendam altum et acutum versus civitatem
                    Quinqueccclesiarum conspeximus, quem, quum rogassemus qui nam mons esset,
                    accepimus Harsanum ab <milestone n="291" unit="page"/> indigenis vocitari. De
                    quo mira narrabat meus collega Zay, quae a veteribus accepta in hodiernum diem
                    miraculi vice referri solent. Esse in ejus cacumine pervetustam et jam <corr>desolatam</corr>
                    arcem, in eaque puteum superesse profundum et cavernosum, in quem quicquid
                    dejeceris, quod natura aquis libratur, nec in ima demergitur, effluere in
                    Dravum, qui ei in quinto nostro subsit milliario a septentrionibus. Res autem in
                    anate dicitur aliquando praebuisse experimentum, quae projecta cum signo
                    alligato in memoratum puteum, paucis diebus post visa est cum eodem signo nare
                    per Dravum.</p>

                <p>Apud Erdewd vix coena sumpta, ubi primum illuxit luna, solvimus, et enavigato
                    duorum millium spatio arces inibi existentes Boroh et Valco videre per noctem
                    non potuimus.</p>

                <p>Die vero insequenti XXVIIII. cum ortu solis <note place="margin">29</note>
                    apparuit nobis arx Zatha nomine, quam Turcae haud ita pridem solo tenus
                    diruerant. Inde jam penes amoeniora loca, et ubique justo Danubii alveo tenentes
                    cursum, apparuit nobis arx Atthya, ipsa etiam disturbata, ultimus Valcó
                    comitatus limes et primus Syrmii. Atthiae proxima Uylacchum est, quam Rasciani
                    Illok vocant, multum olim memorabilis, ac ne nunc quoque obscura, curaque
                    diligenti custoditur a Turcis. Erat autem olim ducis Laurentii et ejus cognomine
                    utebatur, quod habebat haereditariam. Habuit Uylacchum proventus maximos.
                    Caeterum unum ultimae conditionis habitum non praetermittam referre, qui
                    appellatus est obolarius, ab unius oboli collatione. Nec succurrit, quibus ex
                    rebus proveniebat, ejus tamen summa pecuniae ascendebat ad VI. millia aureorum,
                    feruntque eam pensionem supra quam dici <milestone n="292" unit="page"/> possit,
                    molestam et onerosam semper fuisse subditis. Quare saepenumero XX. millia
                    aureorum duci suo quotannis pendere voluerunt, si eo proventu eos liberasset.
                    Exorari tamen nunquam potuit, et professus est, si centuplum pendissent, se non
                    facturum, ne ejus institutores injuria afficeret. Unde quatuor primariorum
                    regulorum Hungariae: Thomae Strigoniensis archiepiscopi, Stephani Bathorei, N.
                    Orzägi et Laurentii ducis IIII. facete dicta memorantur. Primis tribus tria
                    erant oppida. Priori Kemencze, quod fornacem significat. Proximo Karon, quod
                    damnum. Tertio Giengies, quod uniones. Quarto hic proventus obolaris, quem
                    filler vocant. Quum igitur <num value="3">III</num> illi a Strigoniensi archiepiscopo convivio
                    fuissent aliquando excepti, et mutuo inter sese de magnitudine opum familiariter
                    concertarent, Stephanus forte Bathoreus prior per extenuationem damnosi nominis
                    tantas sibi opes esse diceret, ut ex damno etiam redditus illi maximi
                    provenirent, subjunxit N. Orzagus, suas vero tantas, ut canes etiam apud eum in
                    unionibus ambularent. Laurentius dux protulit obolarem redditum. Thomas demum,
                    quia e re nata hic sermo in medium prodierat, cupiens ipse etiam aliquid afferre
                    simile, subita cogitatione ditionem percurrit ac inquit: <q>Domini, mihi quoque
                        fornax est, aut malitis, stuba, ea amplitudine, ut aliquot millibus hominum
                        hospitia suppeditare possit.</q>
            </p>

                <p>Ab Uylaccho Corosca castellum et mox Banmonostra, Syrmiensis olim episcopatus
                    sedes, arx cum oppido non incelebris, et edito atque amoeno loco, Danubioque
                    imminenti posita. Nunc jam solo loco et exili vestigio ruinarum nota, nec
                    colono, ut ante, possessa multo, desolatis et in solitudinem redactis <milestone n="293" unit="page"/> innumeris tractibus vinearum, quibus a continenti
                    latissime in coronam vallabatur.</p>

                <p>Non praetermittam de Cierewgii quoque arce, quae fuit Valentini Terek, meminisse,
                    cujus et Athya supramemorata, ambaeque hisdem pollebant dotibus atque eodem
                    situ, sed similem fortunam sortitae, ut aliae, solo sunt aequatae.</p>

                <p>Hinc oppidum Kamoncz attigimus, frequens olim habitatoribus et sacerdotibus, et
                    litterariis ludis celebratum, unumque inter alia, quae in Syrmio habuerunt
                    existimationem non postremam, sive opes et ubertatem loci respicias sive
                    oppidanorum nitorem et industriam. Centumquinquaginta domos lapideas extructas
                    et decenti ordine positas, ne luteas easque numerosas reliquae plebis casas
                    enumerem, in eo videre erat. Nunc omnino vix cernuntur XV. stramineae. Ferunt
                    loci incolae VII. millia vini doliorum effusa fuisse in oppido, quum initio a
                    Turcis eversum est, et instar non exigui rivi aream fori, quae oppidum modica
                    concavitate dirimebat, fluxisse genu tenus.</p>

                <p>A <sic>Kamonz</sic> Varadinum Petri cum occasu solis pervenimus, ibique totam
                    noctem exegimus, non ausi per tenebras navigare propter molas oppidi Karom, quae
                    majore numero per eum tractum Danubii collocatae, impediebant cursum
                    rectiorem.</p>

                <p>Die post XXX. ingressi navigationem, <corr>prodeunte</corr> 
               <note place="margin">30</note>
                    aurora Karom oppidum primum vidimus, ubi etiam arx olim fuerat, sed a Turcis jam
                    disjecta est. Huic oppido etsi pristinus decor ademptus sit, et diminuta
                    domorum, habitatorumque frequentia, nullum tamen a Tolna visum est nobis esse
                    hoc Karonte magis incolume, magis frequens, et agrorum vinearumque culturis
                    perpolitum, et in quo solo id temporis <milestone n="294" unit="page"/> vinum
                    Syrmiense retinet existimationem aliquam veteris valoris, adeo in locis reliquis
                    ea cura destitutae sunt vineae.</p>

                <p>Apud hoc oppidum mons Almus, antiquis nostris Frusca appellatus, desinit, qui ab
                    ora, quae Atthyam et Uylacchum arces discriminat, incipit, vinoque singulari
                    notus est, cujus vitem Probus imperator primus ex Italia allatam plantasse
                    dicitur. Habet hic mons XII. circiter milliaria longitudinis, latitudinis tria
                    ubi latissimus, totusque omni ex parte per latera et radices vinetis cultus,
                    juga sylvis amoenis virent ac densantur citra horrorem. Nunc, quod deplorandum
                    maxime est, vix e regione Danubii, cui grato atque aprico aspectu spatiosoque
                    satis sufficienter et leniter imminet vertice, omnino XX. vineas non ostendit
                    viatoribus, quum olim nullus a sylva locus vacuus non erat vitibus consitus,
                    praesertim vero qui in tumorem magis excreverat, et incumbentem in se propius
                    meridianum solem excipiebat.</p>

                <p>Ubi autem hic mons apud Karontem, ut dixi, desinit, mox eodem loci finditur
                    bifariam, eaque pars, quae petit mediterranea in sinistram regionem, vocatur
                    albus, pars altera, quae a Danubii ripis non recedit, sortita est plura nomina,
                    ut sunt locorum, quibus imminet. Hincque est Karon hegye, id est: Karontis mons
                    et id genus alia.</p>

                <p>Karontem sequitur Zalonkemen et Titulium, arces cum oppidis ex opposito invicem
                    Danubio utramque interfluente alveo latissimo sitae, eaque erat ditionis regiae,
                    haec habebat praepositum, tantoque Titulium Zalonkemeno integrius et frequentius
                    esse cognovimus, quanto de Karonte dixeramus, sed id quidem ex auditu, quia sub
                    ipsis muris Zalonkemeni <milestone n="295" unit="page"/> transivimus, Titulium a
                    longe inspeximus. Nec refert de ruinis, excidioque, ut putamus, dicere, quia
                    cuncta ruinae, desolatio et solitudo habet. Hoc tantum adjiciendum duxi, quod
                    Tibiscus amnis ex Carpato monte per comitatum primo Maromarusianum fluens,
                    deinde per Cumanorum campos in superiore Pannonia sitos lapsus, Titulii alluit
                    promontorium, quod habet in dextro latere. Inde paulo ultra cursu provectus et
                    in paludes sparsus, uno tandem ostio, Zalonkemeno opposito in Danubium cadit.
                    Adjacet in hoc loco Titulio longior quaedam quam latior palustris planities,
                    eaque adeo humilis et depressa est ut quotiens vel Danubius vel Tibiscus
                    excreverit, aquis tota occupatur. Haec idonea esse potest usibus bellicis, quod
                    aliquando memini me audivisse.</p>

                <p>Eadem die ad Zalonkemenum et dein Zemlinium, quod citra Belgradum parvo spatio
                    positum est, pervenimus. Arx olim fuit et oppidum obsidendi causa Belgradi
                    priscis facta temporibus a nostris Hungaris. Nunc solo aequata arce, oppidum in
                    pagum redactum. Zalonkemenum autem arx est similiter et oppidum, eaque in
                    editiore ripa sita est, oppidum ima tenet, vallatum quidem muro lapídeo sed
                    tenui, et vetustate ac hyemali aestu fluminis magna ex parte ubi collapsum, ubi
                    perforatum. Arx proinde aeque et imbecillibus et ruinosis prae vetustate
                    moenibus eminet, nulloque insigni aedificio memoranda, et in declive ad flumen
                    pendet. Poteramus ea adhuc die appellere ad Belgradum, quum a Zalonkemeno
                    nonnisi IIII. milliaribus nostris distet, verum quia conductoribus visum est, ut
                    mane eo perveniremus, usi per eum tractum lenta remigatione et prope solo
                        <milestone n="296" unit="page"/> cursu fluminis vecti, circiter mediam
                    noctem Zemlinium advenimus, ibique reliquum noctis exegimus.</p>

                <p>Julii die ultima cum sole surreximus, Belgradoque, <note place="margin">31</note>
                    circumspectantes et mirantes omnibus saeculis praeclarum loci situm,
                    successimus, quem ut describerem quam proprie fieri potuit, vetus jam dudum
                    videndi ejus desiderium fecit.</p>

                <p>Ubi enim Zalonkemenum et Zemlinium praetervexeris secundo fluvio, in meridie a
                    septentrione venienti occurrit Belgradum, moxque hinc torquente se in orientem
                    Danubio, sub ipsis moenibus ab occidente tergo recipit Savum, lato quidem ostio,
                    sed nec violento nec praecipiti. Sine aestu veluti in amicitiam quandam et
                    consanguinitatem invicem copulantur. Jam hoc loco eminet ripa paulo in aquas
                    prominens, pendensque a septentrione et ortu et occiduo. Quicquid a meridiana
                    plaga habet continens, id planum est et late fusum, nec nisi in tumulos et
                    mediocres colles assurgens. Ubi vero Belgradum sedet, porrectum et aequale jugum
                    est, quod et arcem et urbem simul sustinet. Verum in oriente ipsa urbs quadrata,
                    in occasu triangulari forma arx posita est, eaque parte, qua in acumen
                    turbinatur, urbi inseritur, turribusque et haec et illa in vetustum morem
                    pluribus ac frequentibus exaedificata. Nec dubium est veterum et Graecorum et
                    Romanorum in vestigio fuisse Belgradum conditum, arx tamen nec ingens, nec
                    aedificio eximia. Caeterum magis ad aquas videtur vergere, et muro ac duabus
                    turribus discreta ab urbe ipsa est. Unde duplex appellatur, eaque turris, quae
                    genti semper fuit nominatissima, Neboyze nomine, posita est in hoc discrimine,
                    nullo nec decore nec munimento insignis, sed quia crassior caeteris, et
                        <milestone n="297" unit="page"/> in qua campana tenebatur, qua quum in
                    hostes procurrendum fuit, signum dabatur militi ad arma rapienda.</p>

                <p>Sed praeter hanc civitatem, quam in jugo sitam et cum arce copulatam esse
                    diximus, alia civitas adjacet a jugo ipso ad Danubium usque fusa, sicque inclusa
                    moenibus in rotunditatem aliquot angulorum, prout ripae ejus conditio exposcebat
                    circularis, ab ipsa summa civitate et arce ductis, ut in duobus ejus extremis
                    angulis juxta aquas ripense propugnaculum in arcis modum existat. Et haec in
                    septentrionem Danubio et Savo opposita sita est.</p>

                <p>Declivia jugi orientalis, ubi sunt portae civitatis superioris, et meridianam
                    continentem, quam ad muros usque planam esse dictum est, occupant latissima et
                    frequentissima suburbia hortis immixta. In occasu, in quo arx est collocata,
                    ingens et amplum penu est annonae bellicae, quod semper refertum tenetur ad usus
                    expeditionis generalis. Nec aliud juxta est suburbium, quam procuratorum et
                    custodum penu, paucae aliquot habitationes et servitiorum tuguria.</p>

                <p>De Belgradi nominibus dicere non omittam. Albam Graecam appellavere veteres,
                    credo, a Graecis conditoribus, qui ea loca initio tenuerunt, quod e Strabone
                    etiam in VII. cognosci licet, qui Dacis has regiones, quae olim Moesiae
                    appellabantur, dicit fuisse propinquas; ne et successam nationem, Graecis
                    ritibus et religioni addictam, Rascianam scilicet commemorem, et aliud de
                    Graecorum imperio, quod latissime fines olim protulerat.</p>

                <p>Romani postea Taurunum vocavere ut in Ptolomaeo et in aliis geographis videre
                    est, cujus rei ratio non omnino facile reddi potest.</p>

                <p>Hungari Nandor-Albam nominant a vicino colle <milestone n="298" unit="page"/>
                    latiore quam altiore, vitibus consito, qui mons vulgo <foreign>Nandor
                        heggye</foreign> etiam nunc appellatur.</p>

                <p>Ab indigenis, qui sermone Illyrico utuntur, <foreign>slauni</foreign>, vocatur
                        <foreign>Biograd</foreign>, hoc est gloriosum sive famosum, a virtute
                    militum, ducumque, qui in praesidio ejus succisivis temporibus manserunt ab
                    amisso Zmiderovio et Rascianorum imperio.</p>

                <p>Jam postremi scriptores Belgradum nominant a vicinitate Illyricae dictionis
                    Biograd. Ubi notandum est, quod hae nationes Illyricae ut plurimum sedes suorum
                    principum hoc nomine solitae erant olim insignire, ut de hoc Belgrado, de
                    Alba-Regali, de Alba-Giula in Transsylvania, et de Alba-Nezter arce ad Tyram
                    flumen sita videmus, quae omnes dicuntur aliquando sedes fuisse principum. Sed
                    Belgrado insula est opposita amoena satis et aptissima rebus gerendis.</p>

                <p>At prima die Augusti, relictis in portu ad <note place="margin">1. aug.</note>
                    Belgradum navibus, ubi Mysiae superioris est initium, terra Zmyderovium versus
                    iter inivimus, semperque ad Sarnow arcem summo in monte dextrorsum sitam
                    respicientes, ad Grockam pagum, ubi et <note place="margin">Grocka</note>
                    castellum est, quod jam paulo prius quam a triennio contra excursiones
                    Temesvarinorum Turcae extruxerant, pervenimus, atque ibidem nocte exacta,
                    secundo <note place="margin">2.</note> Zmiderovium primis diei horis
                    applicuimus, locum sane et arce et urbe ac suburbio dignum memoratu. Jugum enim
                    quod adjacet <sic>Smiderovio</sic>, qua parte respicit Danubium, abscissa fronte
                    est, et leniter ab imo eminet, caetera in longum tractum porrectum, totum
                    fastigio ac tergo planum est et late fusum, nec nisi solis vineis et fructifera
                    arborum per magna spatia circum excultum. A radicibus ejus exit planities,
                    veluti animantis cujuspiam inferius labrum, duorum <milestone n="299" unit="page"/> circiter millium passuum secundum ripam longa, vix vero
                    dimidium lata, eaque penitius in flumen abiens, multum et humilis et depressa
                    sic, ut minimis etiam incrementis Danubii summergatur. Zmiderovium urbem summa
                    hoc loci excipit ripa. Ejus autem urbis forma triquetra est, longior quam
                    latior, altis moenibus ac XXX. circiter turribus rectis, quadratis, <corr>aequalibus</corr>
                    et dimidiatim foras prominentibus, interiore in vetustum morem patentibus
                        <sic>opertis</sic>,(?) tabulatorumque serie distinctis, magnitudine
                    mediocri, Sopronio tamen nostro paulo amplior. Caeterum cornu tertio adverso
                    amni opposita, in secundo, quo aquis alluitur, arcem habet, prorsus civitati
                    insertam, et validioribus atque altioribus tribus turribus emunitam. Foris vero,
                    qua in montem respicit, tota vallatur pomerio, quod in quolibet latere tria
                    ostendit propugnacula, fossaque muro incrustata ac longe profundiore cincta est,
                    quod flumen altum sit, adeo ut quum eam repleri usus postulat, non immittuntur
                    sed infunduntur aquarum latices. Quo fit, ut e regione quoque fluminis agger vel
                    potius moles quaedam facticia fossae est circumjecta, paulo aquarum superficiem
                    exsuperans, quo hyberni glacierum aestus a muris arceantur, fossaeque ipsius
                    concavitas ab harenarum influxibus tueatur, quae amnium violentia soleat
                    aggerere. Caeterum loca hic aliquot aperiam Claudii Ptolomaei, quae fortasse
                    hactenus multis fuere ignorata, quamquam et ipse falli possim, nihilominus
                    ostendam dubia me conjectura non fuisse ductum.</p>

                <p>Est in inferiori Pannonia quintae tabulae Europeae lib. XI. <abbr>cap</abbr>. XVI. in
                    civitatum nomenclatura Teutoburgium, Cornacum, Acumincum, Rittium et Taurunum.
                    Et mox in superiori Mysia, quae nunc <milestone n="300" unit="page"/> dupliciter
                    appellatur Servia et Rascia, quum sit una atque eadem regio, tabulae Europeae
                    IX. lib. <num value="3">III</num>. <abbr>cap</abbr>. IX. Tricornium nomen similiter civitatis, et fluvius
                    Moschius, et item Niis ac tandem Ulpianum civitates. Quae etsi saepenumero
                    legerim alias, et mecum altius considerarim, consultisque etiam aliis authoribus
                    et multis hominibus locorum eorum peritis, atque etiam inibi incolentibus,
                    cupidus aliquid veritatis elicere, nunquam tamen rem proprius visus sum
                    perspexisse, si modo perspexerim, quam hisdem locis visis et peragratis. Igitur
                    quum a Belgrado ad oppidum Niis, qui tractus ea via, quam nos egimus, tota sit
                    latitudo Mysiae, nullum aliud flumen vidimus, praetereoque illud, quod Moravam
                    incolae vocant, visa etiam ejus eruptione in Danubium ad Zmiderovium, sub ipsis
                        <sic>poene</sic> moenibus e regione orientis, quo loco Tricornium ponit
                    Ptolomaeus, sine dubio in eam veni fidem, ut et hic Morava Moschius sit, et
                    Zmiderovium Tricornium. Quandoquidem nec ab re inditum fuit nomen huic civitati
                    Tricornio, quod in triangularem sive tricorneam figuram sit condita, quemadmodum
                    jam memoratum est superius de Zmiderovio. Nec id, ut asseram praesentes muros
                    eos esse, quos olim Tricornium habuit, verum in ejus fundamentis superstructos
                    fuisse a Mysiae regulis nequaquam eo inficias, et affirmare etiam facile audeo,
                    id sese sic habere.</p>

                <p>Jam considerata positione Teutoburgii, Ostii Dravi, Cornaci, Acuminci, Rittii et
                    Tauruni, quod nobis introitus Savi in Danubium perfacile declarat, haud dubie et
                    Teutoburgium Quinqueccclesias, et Cornacum Karom, et Acumincum Kamoncz, et
                    Rittum Zalonkemenum esse dixerim, quemadmodum et Ulpianum Sophiam, insigne olim
                    Dardanorum nunc <milestone n="301" unit="page"/> Triballorum sive Bulgarorum
                    emporium, in XVIII. milliario ab oppido Niis positum. Loca autem ejusmodi non
                    carent vestigiis vetustatis. Passim enim rudera et murorum ruinas ostendunt.</p>

                <p>Caeterum tota haec ora Danubii dextera munita olim erat urbibus et castellis per
                    Romanos, in quibus praesidia tenebant militaria contra incursiones Dacorum, ut
                    est videre in Strabone lib. VII. ubi dicit, Danubium quam longe per Dacorum
                    agrum fluat, Danubium vocari, postea Istrum, donec Pontum attigerit per Getas.
                    Dacorum autem tractus juxta veterum limites, ab ostio Tibisci fluminis ad
                    cataractas Danubii erat. Ab his in Pontum Getarum terra censebatur. Nunc ii
                    Valacchi Transalpini et Moldavi sunt. Quod vero et Varadinum Petri et
                    Zmiderovium opportuno loco ad arcendos Dacos positum sit, nunc etiam apparet,
                    quum quicquid est planitiei, quae <foreign>Themesvari puztha</foreign> hoc est solitudo appellatur,
                    in qua duo etiam colles existunt insignes et vicini inter se, alter
                    Mezew-Somlio, alter Er-Somlio nuncupatus, hoc totum Varadino Petri et Zmiderovio
                    velut sub oculis aut sub specula quapiam situm est, facileque ad occurrendum
                    omni hosti habet facultatem. Unde quandocumque etiam in ditiones sinistri
                    lateris Danubii Turcae excurrere solent, semper ad Varadinum Petri vadum habent,
                    ut nullo alio loco commodius.</p>

                <p>Verum hic prorsus nos <num value="3">III</num>. die Augusti digressi <note place="margin">3.</note> a
                    Danubio, idem recta in orientem conversus est, Mysiae nos interiora petiimus, et
                    gradientes dextro latere amnis Moravae, terra nimirum ampla, fertili, nec minus
                    pulchra atque amoena, et montibus utrinque comitata, quorum juga nemorosa, agris
                    erant referta caetera,eodem die Livadam pagum venimus,qui <note place="margin">Livada</note>
                    <milestone n="302" unit="page"/> est ad torrentem Jeszenizae <note place="margin">Jeszeniza</note> et sylvam Lomnizam situs. Quem locum dum
                    peragramus <note place="margin">Lomniza.</note> et inambulamus adverso torrente,
                    didicimus domum Pauli Bakyth Venziaz nominatam haud longe <note place="margin">Venziaz</note> fuisse, in qua olim, antequam a Turcis ad nos transierat,
                    habitabat. Qui Paulus homo erat, ut scis, e Rascianis oriundus, et quum ob
                    virtutes bellicas, quibus insigniter pollebat, tum ob fidem in regem nostrum non
                    vulgarem, dignus certe est ut ejus vivat memoria. Ut enim non obscure vixit,
                    meritoque inter ductores belli relatus fuerat, ubi etiam obiit clara et
                    memorabili morte, clade Joannis Cocianeri in Comitatu Valco apud arcem Ivancam,
                    quae erat ante, quam a Turcis capta est, Francisci Zay collegae mei, dum
                    fugientis nostri exercitus qua frontem, qua latera, et demum omnes partes unus
                    inter duces magno animo et periculo suo protegendo, identidem in hostium
                    insultantium procurrit cuneos.</p>

                <p>Hoc pergentes tractu, Turcas quosdam assequimur, qui equos ac mulos plenis
                    hominum corbibus pellebant oneratos, parsque eorum, qui gestabantur in hunc
                    modum, persona linei panni habebant tectas facies, pars vero apertas. Quae res
                    etiam mihi praebuit causam quaestionis. Novitas enim ejusmodi in solo tam a
                    nostro alieno monstri cujuspiam fecerat speciem. Quid inquam sibi velint
                    personae Dionysiales? quid ea hominibus jumenta onerata? <sic>Mercatores
                        ne</sic> sint an furtivi aliqui? Responsum est, onera captivos esse,
                    caeterum qui persona tegebantur, juniorum et nobiliorum notare conditionem,
                    quibus caveretur ne solis ardore ac pulverum injuria facies illorum laedantur,
                    et si qui forte fuissent suffurati e propinquis locis, ne agnoscantur. Reliquos
                    mercatores <milestone n="303" unit="page"/> esse, et alios ex ultima venisse
                    Thracia, alios ex Asia, tamquam <sic>extime</sic> ad confinia prodire consuesse,
                    ut captivos ex copia vilius emant, carius in patria vendituri. Horrendum
                    profecto et lamentabile fuit spectaculum, videre hominem venalem ut pecus et
                    tractari tam viliter.</p>

                <p>E Livada pago egressi die <num value="3">III</num>. mensis <note place="margin">4.</note> memorati,
                    moxque sylvam emensi non impendio magnam, quam supra Lomnizam vocitari dixeram,
                    in tertio circiter milliario pervenimus ad vadum amnis Moravae, Derventh a monte
                    cui subjacet, vocatum, quo et vicinus pagus nomine nuncupatur, eaque sylva etsi
                    brevis et non adeo densa sit, latronum tamen insidiis infamis est. Ubi autem
                    fluvium coepissemus trajicere, alii Turcae occurrunt, inter quos unus erat
                    caeteris habitu, vestituque amplior, et eos quinque Aegyptii, quos nunc Ciganos
                    sive Cinganos appellamus, una eadem catena collo vincti et ordine tracti
                    sequebantur, lamentabiles voces edentes et egestatem excusantes. Quaesivi tum,
                    ii quinam forent et quae causa catenarum? Retulere, exactores esse tributorum,
                    quae tam ex pecuniis, quam quae ex impuberibus proveniunt. Exhorrui nefarias
                    decumas et contumeliam.</p>

                <p>Didici tunc, morem fuisse olim, quinto quoque anno hoc impuberum tributum legere.
                    Nunc et secundo et tertio idque severius, quam pro lege consueta, corripientes
                    etiam vetitos, paciscique pretio avaritiae gracia, eoque extorto, denuo
                    restitui. Quo fit, ut misera plebes, audito hujusmodi exactorum emissione, ubi
                    eosdem adesse senserunt, in sylvis abdunt liberos, vel amandant alio, donec ea
                    lues praeterierit. Qua inclementia non utuntur victoriarum initiis, sed
                        <milestone n="304" unit="page"/> post ubi longius protulerint finium
                    pomeria, et jam adepta bene constituerint. Expendant haec, qui Turcarum sceptra
                    expetunt, et iis clementiam erga genus nostrum inesse credunt. Ducti autem sunt
                    hoc fuco et Graeci, et Mysi, et Thraces, et reliqui quique prius subacti. Nunc
                    jam ad nos quoque translata eorum potentia, reliquos omnes protrivere. Sed
                    redeo. Trajecto amne Morava, pauloque ultra provecti, montem Lucavizam, quem e
                    Scardo monte ab <note place="margin">Lucaviza.</note> Illyriis in Mysiam usque
                    procurrisse puto, coepimus scandere, qui non quod arduus, quod acclivis et
                    difficili via sit, infamem vulgo esse affirmant, sed quod nunquam caret latronum
                    frequentia. Vidimus in hoc tractu in sinistra ora amnis Moravae versus Danubium
                    duos olim nobiles comitatus Branicievo, Branció alterum vocatum Hungaris,
                    alterum Cuciaevo, excelso monte praeditum, cujus etiam partem praeterivimus.
                    Montis inde Lucavizae trium ferme milliarium jugum, jam ut dictum est, initum et
                    prospere superatum, descendimus ad Jagodnam oppidum, <note place="margin">Jagodna.</note> positum in planitie rotunda, spatiosa, et corona prope
                    lenium montium, hoc excepto Lucavizae, circumdatum; gaudet optimi soli et
                    pulcherrimis situs conditionibus, et amne Morava, cui in dextra parte adjacet.
                    Hoc in oppido domus erant Balybeghi cognomento Kuciuk, qui Stephanum Mailadum,
                    fraude Petri Moldavorum vaivodae interceptum, in Turciam captivum abduxerat. In
                    quibus domibus, quae jam satis collapsae et desolatae fuerant, ea nocte
                    hospitati sumus. Augusti 5. movimus Jagodna, usique ea die <note place="margin">5.</note> facili via, sed aestu perquam molestissimo, ad pagum Rasgni
                    nuncupatum promovimus. Qui pagus est <note place="margin">Rasgni.</note> in VI.
                    milliario a Jagodna, sub colle nemoroso, dictusque <milestone n="305" unit="page"/> incolis Rasgni, hoc est, veruta: quod eo loci propter duorum
                    montium arctiorem invicem concursum postremi Rascianorum principes, dum
                    incursionibus Turcarum intime et jam pro foribus Zmiderovii ultimae suae
                    ditionis perfugii validius premerentur, quod Lazari temporibus fuisse memoratur,
                    quem ab Amurate magno Turca constat esse occisum una die cum Milosso Kobilyth,
                    obicem desecatarum arborum, ramis earundem mucronatis, mutuoque nexu implicitis,
                    ac veluti veruta in adversos hostium incursus versis, cervos appellavere
                    veteres, objecerant, isque pagus, tametsi antea alio nomine fuisset praeditus,
                    postea tamen crebris hostium irruptionibus vastatus ac deletus est. Successu
                    inde temporis, quo jam subjugata ea regione Turcis parebant omnia, idem per
                    veteres colonos restitutus, quemadmodum mutarat dominum, ita mutavit et nomen,
                    dictusque est ab his cervis, in verutorum formam fastigiatis, Rasgni, quod
                    vocabulum Illyricum est.</p>

                <p>Proinde hoc primum loco, hospite nostro nobis referente, didicimus, viam, qua
                    pergebamus, stratam esse in Romanum morem, et Trajanam appellari, sumereque
                    initium apud Belgradum, et ad Constantinopolim desinere. Miratus sum tanti
                    imperatoris memoriam adhuc apud tam rudes barbaros superesse. Verum non
                    animadversa hac via a Belgrado ad hunc pagum, vel quod sit alio translata, vel
                    terra obruta, diligentius illam deinceps observavi, et comperi rem ita esse.
                    Porro eadem via constrata est lapide non quadrato, neque grandi, sed communi et
                    mediocri, eoque qui ubique obvius fit. Ejus autem latitudo IX. est passuum
                    soliti humani incessus, nec alibi uspiam partem vel frustum illius integrius et
                    exactius vidimus, <milestone n="306" unit="page"/> quam in exitu ab oppido Niis,
                    quod erat longum passus circiter CXL. In locis aliis modo a dextra modo a
                    sinistra frustim occurrit, apparetque per intervalla, quod partim obtrita et
                    disjecta sit, partim luto obruta et fruticibus hausta est, adeoque tam nobile ac
                    perpetuum opus male est intellectum, ut etiam vitetur saeculi hujus viatoribus,
                    nec alio viatorum quam pedite calcata, idque imbrium dumtaxat tempore.</p>

                <p>Sexta inde Angusti trajecto jam, et a tergo bis <note place="margin">6.</note>
                    relicto amne Morava, venimus ad oppidum Niis, quod olim Nessus vocabatur et fuit
                    non obscura civitas, nunc mercatorum tantummodo frequentia, ruinarum aggeribus
                    et prostratae ac late jacentis urbis cadavere memorabilia. In qua quae veterum
                    Romanorum elogia lapidibus insculpta reperi, dedita opera vestigata et
                    transscripta, hic subjunxi memoriae causa et tuae benevolentiae gratia.</p>

                <quote>D. M.<lb/> c. AVREL. RVFINA <lb/> VIXIT ANN. XXX <lb/> TOL. VALERIANVS <lb/>
                    CAPIRNI CVLTOR. B. <lb/> CONIVGI PIEN <lb/> TISSIMAE FA <lb/> CIENDVM CV <lb/>
                    RAVIT. </quote>

                <quote>D. M.<lb/> VIT. AELIA <lb/> NVS VIX. <lb/> ANN. XXX. <lb/> ATILIAE IN <lb/>
                    GENVE. CoNIVGI <lb/> B. M. P.</quote>
                <milestone unit="page" n="307"/>
                <quote> I. O. M.<lb/> DEPVLSO IRO.<lb/>
                </quote>

                <quote> D. M.<lb/> G. IVL. VINDICI <lb/> VET. VIX. ANN. LX.<lb/> ET AELIAE SERE
                    <lb/> NAE EIVS. VIX. AN <lb/> XXX. G. IVLI. HER <lb/> MOCORANICI <lb/> L. FLORVS
                    ESTRI <lb/> VS. ET TZITZIS <lb/> LIBERT. ET AELIVS <lb/> FECVNDVS CoS <lb/> MVS.
                    B. M. F. C.<lb/>
                </quote>

                <quote> DEABVS. <lb/> PLACIDI. FAN. <lb/> VLP. LAETVS<gap/>
               <lb/> EX VOTO PRo <lb/>
                    EVERSV<gap/> LIB P. </quote>

                <quote> I. O. M. <lb/> CAPITOL <lb/> INO DEO <lb/> VLP. RVF. EX <lb/> VO. PO. <lb/>
                </quote>

                <quote>I. O. T. M. <lb/> CAPITOLI <lb/> NO EX BOTOP <lb/> NICA HERME <lb/> PRO
                    SALVTE <lb/> DOMINI NO <lb/> STRI. </quote>

                <quote>I. O. M. <lb/> PRO SA. DD. <lb/> NN. AVGG. <lb/>
                    <milestone n="308" unit="page"/> AVR. GAIVS<lb/> MIL. LEG. VII. STR. CoS.<lb/>
                    POS. </quote>
                <quote>I. O. M.<lb/> PRO S. D. N.<lb/> AVG M VLP.<lb/> MARTINVS STR.<lb/> CoS. LEG.
                    VII. CI.<lb/> V. R FVSCo. ET DEXIRO CoS.</quote>

                <quote>I O. M. PRO <lb/> SAL. DD. NN. <lb/> AVGG. MAR. <lb/> VAES. MIL. <lb/> LEG.
                    <num value="3">III</num>. STR. CoS. <lb/> PO. </quote>

                <quote>I. O. M. FVL. <lb/> ET IVN. REG <lb/> ET DEOLIAE. <lb/> ET HILA REG. <lb/> G.
                    IVL. SERVAN <lb/> DVS. VET. ET <lb/> FL. NVMISIVS. </quote>
                <p>Plures et inscriptiones ejusmodi et alia scitu digna monimenta vetustatis hujus
                    urbis invenire potuissemus, si diutius in eadem nobis manendi et liberius
                    lustrandi facultas fuisset data. Nam passim et fundamenta veterum murorum e
                    terra prominentium ostendit, et oppidanorum rara fere domus est, quae aliquem
                    non habeat lapidem Romani operis indicem. Verum non ultra ibidem immorati, quam
                    tres ultimas ejus diei horas, quo appulimus, et noctem insequentem, prohibiti
                    interim etiam a comitibus itineris, ne pro arbitratu nostro vagaremur, vix haec
                    pauca <milestone n="309" unit="page"/> corripuimus verius quam collegimus.
                    Igitur omissis his, redeo ad Niis, quod deinceps Nessum cum antiquis nominabo,
                    situmque ejus pro virili parte mea <corr>describere</corr> conabor, sed paulo
                    posterius, ubi prius totius hujus ipsius orae, qua processimus a Belgrado,
                    positionem demonstrabo, consideratis montibus, campis, fluminibus, et aliis,
                    quae huc facere videbuntur, sumeturque considerationis hujus initium a Scardo
                    monte, qui juxta V. tabulam Europeam <note place="margin">Scardus mons.</note>
                    Ptolomaei, junctus est ab occidente montibus Bebiis, a meridie vero Orbello, ne
                    ulteriores commemorem ab usque ipsis Pyrenaeis, a quibus omnes sumunt originem,
                    qui catena mundi appellantur, uno ordine ab occasu in ortum provecti, donec
                    Scardum attigerint, inde a Scardo ad meridiem ducti, in Pontum supra Mesembriam
                    civitatem desinunt. Caeterum ubi Scardus a Bebiis Albio contiguis recesserit,
                    quicquid est per Dalmatiae regiones, per Boznam, Herzegovinam et demum in
                    reliqua ejus plagae Illyricae montium usque Belgradum et Zmiderovium et medios
                    cursus fluminis Moravae, hoc totum Scardi est, teste eodem Ptolomaeo in tabula
                    N. Et hucusque, quemadmodum antea dixi, eum ramos per tot regiones extendere,
                    progressus, Danubiumque in orientem prosequutus, non ausus forsan cursu cum
                    eodem certare, in meridiem sese flectit. Ductus inde recto margine per XXII.
                    ferme nostra milliaria, advenit ad Orbellum, sed minime illi adjungitur, amne
                    Morava, quem diximus Moschium veteribus fuisse appellatum, prohibitus. Ortus
                    enim hic Morava e radice Scardi in regione occidentis, in orientem primo
                    vehitur, eoque cursu Scardum suum hoc loci dirimit, quo, qui Catharum sive
                    Ragusiam ire pergunt, iter agunt. Mox in <milestone n="310" unit="page"/>
                    septentrionem versus, Jagodnae oppidi agrum perfluit, et illinc iterum ad ortum
                    torsus, saltum Lukavinae, qui in promontorii modum porrectus, denuo Danubium
                    sequi instituerat, pudore forsan ductus, quod destiterat, circumvehitur, ac post
                    in priorem rediens lineam, paulo infra Zmiderovium Danubio miscetur. Scardus
                    vero hunc in modum cum amne Morava et montibus, qui ultra Moravam sinistrorsum e
                    Kuciaevo exeunt, continuoque tractu cum Orbello quadamtenus etiam cum Haemo,
                    donec in eumdem desinunt, in inferiore Mysia magnis campis et fertilibus
                    interjectis, quos medios Trajana via insidet, hic coactus desinere, nobis et de
                    Orbello et de oppido Nesso dicendi latius causam fecit.</p>

                <p>Sed et Orbellus non ultra X. et VIII. milliaria versus eandem plagam recta linea
                    progressus Izcare amne, qui Ptolomaeo Ciabrus <note place="margin">Izcar amnis
                        ciabrus olim</note> dicitur, a conjunctione Haemi prohibetur. Verum ad
                    Nessum redeo.</p>

                <p>Civitas olim fuit non incelebris, si et situm ejus consideres, et ruinarum
                    cumulos, eique fuit nomen Nesso secundum Ptolomaeum ab amne Nesso, qui eandem
                    positionem et cursum habens, quem etiam Morava, oritur in Orbello monte, qua est
                    meridiei oppositus, flexusque inde ad orientem per interstitium, quo Haemus et
                    Orbellus disjunguntur, per oppidum Nessum labitur, pauloque spatio unius
                    milliaris illinc cursu provectus, condit se in Moravam, non multo infra eas
                    angustias, quibus Scardus ad Orbellum non est admissus.</p>

                <p>Sub hoc igitur Orbelli initio situm est Nessum oppidum loco plano et satis
                    amoeno, nullo tamen decenti ordine vicorum distinctum, et nisi mercatoribus
                        <milestone n="311" unit="page"/> abundaret, et antiquae urbis tanta vestigia
                    haberet, vici specie esset.</p>

                <p>Montium autem, quos dixi a Kuciaevo comitatu provenire, nosque Constantinopolim
                    pergentes a sinistra comitabantur spatio largiore, quam quos in dextra
                    habebamus, nomina consequi non potuimus, partim ob celeritatem itineris, partim
                    ob barbariem incolarum, et quod non uno vocitentur nomine. Verum longo tractu ab
                    agro Sophiano ulterius cursu instituto promoti, Haemo junguntur et in ejusdem
                    etiam nomen transeunt, quod quum ad Haemum pervenere, pluribus enodabo.</p>

                <p>Caeterum quod adhuc ad situm Nessi attinet, nec praetereundum mihi esse duxi,
                    montes praefati, quos diximus nobis pergentibus dextra, laevaque existere, hoc
                    eodem loci in rotunditatem quandam theatralem, longamque quantum duo milliaria
                    nostra circumagere possent, insimul coeunt et addunt eidem oppido non exiguum
                    decorum.</p>

                <p>Proinde apud Nessum die etiam septima ob <note place="margin">7.</note> equorum
                    lassitudinem exacta, octava inde discessimus, <note place="margin">8.</note>
                    emensique eo spatio, quod vix IIII. millia passuum faciebat, via plana,
                    appulimus ad saltum Cunovizzam aetate nostra appellatum, qui ut est <note place="margin">Cunovizza.</note> arduus et longus, ita et difficilis est,
                    praesertim curribus, ob lapidum frequentiam, viaeque angustias, crebrisque et
                    nimis repente curvatis gyris intersectas.</p>

                <p>Hic saltus simili modo atque Lucaviza e Scardo, instar promontorii protensus est
                    ex Orbello in ortum, videturque etiam ipse conjunctionem appetisse montium
                    eorum, qui nobis erant sinistrorsum, cupiens latius evagari. Nesso tamen et
                    ipso, ut Morava, Lucaviza, <milestone n="312" unit="page"/> juxta Pyroth oppidum
                    et arcem ejusdem nominis destitutam labente, longius ab itinere nostro a
                    sinistris repressus, hic finem fixit Cunovizza. Nessus vero ulterius lapsus
                    indit nomen oppido, postea, ut jam ante diximus, intrat in Moravam.</p>

                <p>At nos ea die <sic>mitia</sic> tantum saltus Cunovizae peragrati, venimus ad
                    pagum Zuha Clyszura <note place="margin">Zuha clyszura</note> hoc est sicca
                    rupes nuncupata, qui locus et vilis et egenus est. Caeterum hic primum quo
                    ornatu decorant sese Bulgaricae mulieres vidimus, isque nobis mire ut simplex
                    ita levis et sane deridiculus visus est. Nisi si hac ipsa simplicitate oppressam
                    gentem a Turcis, et imprimis agrestem, vixque se homines esse agnoscentes
                    excusabimus. Nec de veste eorum loquendum est, quae est omnino villosa, aspera
                    et vilis, qualem fortasse gausapinam veteres habuere tantumque manicae et
                    pectoralia <sic>indusiorum</sic> crassiore serico eoque versicolore variegata.
                    Capitis et colli et aurium monilia perpendenda diligentius. Crines a fronte
                    discriminali facto in tenues et crebras tricas colligunt, ductoque earundem
                    tricarum sic ordine collectarum margine per tempora et supra aures, addita etiam
                    illis ex staminum laneorum in crinium colorem tinctorum, quaedam quasi
                    supplementa eisdem adhibent, ut appareant copiosiores, rejiciunt in
                        <sic>tergus</sic> et in unum quoddam velut rete astringunt, et demittunt
                    infra cingulum. Hoc virgines. Maritatae coactis crinibus altius, vittae postrema
                    varie sericata demittunt loco crinium ab occipite. Reliqua quae dicentur,
                    utrisque communia. </p>
                <p>Pileos habent ut lances ex tenuissimis virgulis factos, ita ut ea pars, quae apud
                    nos caput obtegit et superne est clausa, apud hos aperta est, summoque
                        <milestone n="313" unit="page"/> capiti imponitur, parte latiore in coelum
                    versa, perinde ac si vestis fimbrias humeros supra attolleres, humeralia ima
                    tenerent, nudis omnino crinibus subtus apparentibus, adeo ut quiddam simile est
                    aegyptio diademati, quod in disci more planum est. Caeterum hic ipse pileus
                    lineo et candido panno omni ex parte circumvolvitur, ornaturque ubique exterius
                    partim assutis, partim appositis quibusdam veluti nummis plumbeis, aereis,
                    vitreis et id genus multis aliis ex pellucentibus rebus, nihili alioqui, sed ad
                    omnem motum crepitantibus. Ad hoc et capiti nihil non ex omni genere tum florum
                    tum herbarum, quae habent quippiam gratiae peculiaris, uvas praeterea et glandes
                    et baccas et similia indunt in circuitum. Aures vero quaterno et quinterno loco
                    vulnerant punctim, appendentque eis plumbeas inaures, pondereque longe graviores
                    quam valentes pretio. Habent simili ex materia manicas et dextrocheria. Sed
                    seniores foeminae et promiscue tam virgines quam vetulae annulos aeneos plures,
                        <sic>ima</sic> omnino internodis illis onerata. Caeterum gerunt et torques
                    sed non aureos vel argenteos, in quibus praecipuum locum habent conchae quaedam
                    marinae diversi generis. Post orariae baccae nostri moris e vitro factae. His
                    succedunt nolae, quas nos allegamus accipitribus. Has sequuntur nummi
                    calculatorii aerei rhenenses et frusta thoracis hamati ex chalybe, et demum
                    quicquid uspiam lucidi occurrerit, torquibus apponunt et collo pluribus spiris
                    aggerunt. Nec uno ejusmodi torque contentae, quae sunt in pago magis insignes,
                    duos, tres et quatuor geminant, ita ut quum plurimae nobis astarent de nobis
                    mirabundae et nos de illis, deque his eorum ornatibus, una quaesivit, an nostrae
                    mulieres tam pulchre ornarentur? <milestone n="314" unit="page"/> Beatae, quae
                    nostros luxus ignorant, et suos in rebus, quae sunt nullo impendio, ponunt, nec
                    minus paupertate sua contentae sunt, quam nostrae suis divitiis.</p>

                <p>Nona die Augusti, praeterito et viso tantum sub <note place="margin">9.</note>
                    sinistris montibus, praeter quos Nessus labebatur, oppido Pyrotto, arceque
                    ejusdem nominis vetusta et destituta, quae cujus fuerit antiquitus, incolae
                    dicere nesciverunt, ad pagum Czarew Brod nuncupatum venimus. De quo dicendum
                    nihil est. </p>
                <p>Decima post, relicto pago Czarew Brod, simili <note place="margin">10.</note>
                    difficultate viae usi sumus, qua in saltu, nisi quod ascensum non habuimus.
                    Paucis enim inde evecti passibus, in angustias duorum montium, quae quasi
                    claustra saltui jam desinenti subjecta sunt, devenimus. In quibus praeter
                    horrorem inferae lapidum et aquarum a lateribus montium, et ubique nemorosam
                    solitudinis ingratam speciem nihil cernentes, hisque ipsis angustiis VI. horarum
                    dato itinere, tandem in patentes campos pervenimus, qui montibus, collibusque in
                    lata spatia hinc inde per latera excurrentibus et multis quidem cincti, quamquam
                    majori ex parte saxeis, calvis et nudis sylvis, agros nec gratos admodum
                    praebent, nec frequentes incolarum pagos. Esto quod illic mortales solo pecore
                    et satis vitam traducunt, hi tamen miserrime premuntur et expilantur a
                    viatoribus Turcis. Unde longius etiam a via publica sedes habent. Quo factum
                    est, ut illa die egregie jejunavimus, donec ad pagum Bellizam perducti <note place="margin">Belliza.</note> sumus. Hinc vero die XI. Zophiam, ubi nonnisi
                        <note place="margin">11.</note> hunc ipsum diem et insequentem noctem
                    traduximus.</p>

                <p>Est autem Zophia campestris civitas sine muris, <milestone n="315" unit="page"/>
                    late et in longum patens, ac frequens aeque habitatoribus ac domorum copia, et
                    Bulgarorum ingens emporium, multo mercatorum concursu celebrata, sita in plano
                    sed paulo edito loco, sub monte Vitossa incolis nominato, ac in Orbelli montis
                    fine habito, qua idem Orbellus ad V. mille passus ulterius progrediendo Haemo ac
                    Ciabro flumini propinquat.</p>

                <p>Domus in ipsa nulla est insignia, nulla ferme lapidea. Omnes humiles et humo
                    tenus tectae et ligneae. Et si quae sunt nobiliore structura, ex formato quidem
                    latere factae sunt, sed incocto, et cuppis tantum coctilibus operatae. Templis
                    dumtaxat ornata est turcicis, et eminentibus eorum columnis cocleis, quae in
                    campanilium nostrorum morem evectae eminentius, praebent speciem urbibus non
                    indecorem. Ex quibus sacerdotes eorum horas diei et orandi tempora clamoribus
                    denunciant validissimis tam die quam nocte. Nec aliis in aedificiis molestiorem
                    curam ponunt, quam templorum, balneorum, pontium et publicorum hospitiorum, quae
                    Kervan Zarai vocant, quasi caravanarum palatia, contenti in reliquum ab coeli
                    tantum injuriis tutos esse. Templa et balnea, et pontes diligenter et
                    aeternitati ex quadrato lapide quadrata construunt, eaque rotundis et plumbatis
                    cubis cooperiunt forma a Graecis et a Romanis accepta. Nec frontem templorum,
                    hoc est, sanctuaria orienti sed meridiei opponunt, cocleas Africo, quae est
                    plaga inter meridiem et occasum, easque ibidem XIII. numeravimus.</p>

                <p>Urbem autem hanc vetustam esse, et Ulpianum olim fuisse vocatam, vel ex Ptolomaei
                    positione judico, quam in Dardania ponit, cujus Dardaniae nulla jam existit
                    memoria. At Zophiae apparent antiquitatis <milestone n="316" unit="page"/>
                    vestigia ex ruderum copia, quum etiam nummismata romana eruat, et moeniorum non
                    paucas ostendit particulas. Est praeterea in ea aedes sacra graecae structurae,
                    et praestanti magnitudine, quae nunc in usu nullo est, paucaque loqui de illa
                    cogor, quod videre non vacavit. Caeterum hoc tantum incolae retulerunt. Graecum
                    fuisse imperatorem, qui quum tutelare numen una cum uxore divam Sophiam
                    habuisset, maritus Constantinopoli, uxor Ulpiani templa illi condidere, ab eoque
                    tempore Ulpiani suppresso nomine Zophiae successit. Fluvium autem habet
                    bipartito divisum propter molendina, quae intra urbem posita sunt, et ab ipsa
                    urbe nomen obtinuit, magnus non est, nisi quum imbribus intumescit. Nos alterum
                    ejus cursum in urbis limine, sicca rota pene, alterum parvo ponte pertransiimus,
                    oriturque in jugis Vitossae montis et in Ciabrum cadit paulo infra
                    civitatem.</p>

                <p>Verum hinc XII. profecti Augusti ad milliare <note place="margin">12.</note> unum
                    pannonicum in Ciabrum amnem <note place="margin">Caabrus. Izkar.</note>
                    antiquis, nobis Izcarem dictum incidimus, ibidemque Haemi montis initium
                    attigimus. Porro ortus Ciabrus in Orbello ad radices meridiem spectantes, in
                    orientem primum labitur, mox in septentrionem versus, Orbellum ipsum ab Haemo
                    dividit, et in Zophianos campos erumpens sub ipsa civitate currit, praebetque
                    non alia illi commoda, quam piscium, idque citra magnam copiam. Post paulo infra
                    Alutae ostium e Transalpina ab Transsylvania venientis Danubium ingreditur. </p>
                <p>Izcarem autem Ciabrum esse non difficili conjectura assequutus sum. Primum quod
                    juxta positionem in Ptolomaeo hujus fluminis aliud flumen nullum est, deinde
                    quod moderni quoque incolae hunc ipsum <milestone n="317" unit="page"/> amnem et
                    urbem Zophiam terminum ponunt inter Mysiam superiorem et inferiorem cum Thracia,
                    quemadmodum et Ptolemaeus libro <num value="3">III</num>. de situ harum provinciarum scribens,
                    Izcarem vocant, ut jam diximus. Caeterum flumen Chrysio nostro Transsylvano,
                    quem a Sebeso Sebesianum appellant Chrysium, pari est magnitudine, sed nisi
                    interventu imbrium ac resolutione nivium. Alioqui, ubique fere facile trajicitur
                    citra et pontem et navim. Repente tamen quum incrementum acceperit, furit,
                    adeoque rapidum ferunt, ut ne lapideum quoque pontis jugum admittat, eaque causa
                    ligneo Zophiani conjungunt. Verum quotannis eo excusso, identidem illis
                    reficitur.</p>

                <p>Ab Izcare ad Tarnaw pagum promovimus,<note place="margin">Tarnaw.</note> qui est
                    ad radices montis Haemi, unde conscendi incipit, habetque rivum exiguum et
                    ignobilem, nec tanti ut in litteris ponatur. Quamquam quidam in nova tabula apud
                    Ptolomaeum apposuerint, pinxerintque currentem in Danubium, quum in Izcarem
                    influat. Addito illi etiam lacu in medio, quum nos ne ipsum quidem conspeximus,
                    tanta siccitate exaruerat. Monte praeterea imminente conscenso, et incolis
                    perquisitis diligenter de hoc ipso lacu, nec visu eum latissime praetenso
                    assequuti sumus, nec incolarum relatu, quem dixere inibi lacum esse nullum.</p>

                <p>Ex Tarnaw ad Haemi primos colles accessimus, qui adeo asperi fuere et incommodi,
                    quamquam non ardui et eminentes, ut in superandis non sine periculo rotarum per
                    duo milliaria sudaverimus, donec ad Vaccharel pagum cum occidente sole
                        evasimus,<note place="margin">Vaccharel.</note> ubi ampla est planities
                    alpibus interjecta, et pluribus circum per radices earum pagis coronata. Nec
                    aliter eadem planities fusa est, quam area quaepiam <milestone n="318" unit="page"/> in civitate, adeo grata videtur esse aspectu. Caeterum pagani
                    hujus loci referebant, nullos prorsus priscis temporibus ibidem colonos
                    habitavisse propter latronum frequentiam, eaque etiam causa viatores quoque in
                    agmen coire oportebat, quum illac erant transituri. Postea quo tempore Belgradum
                    nobis ademptum est, passae cujusdam industria Solimanus princeps incolas
                    collocavit, neque in hoc solum loco, sed per totam eam viam qua Haemi juga
                    transcenduntur. Et insuper passim locis magis infamibus vicinos pagos jussit
                    custodiendi gratia excubias apponere, quas singuli pagani ordine inter sese
                    partiuntur stipe e communi exhibita. Haec autem excubiae sic aguntur. Viae
                    publicae locum in montibus deligunt eminentius imminentem, sic, ut et viam ipsam
                    habeat sub oculis, et latissime quaque versus commode possit prospicere, in
                    eoque casula straminea constructa, unus dumtaxat homo excubat. Nec aliud ejus
                    officium est, quam ut ubicumque vel in via vel in sylva viderit homines,
                    tympanum pulsat, innuitque eo signo hominibus memoratis, animadversos esse ab
                    excubiis. Jam si forte fortuna quopiam loco latrocinium fuisset commissum,
                    ejusdem loci mox incolae sub quaestionem coguntur, et nisi aut fassi fuerint,
                    latrocinium suos homines commisisse, aut ostenderint, quinam commiserint, aeque
                    poenis multantur, ac si ipsi revera <corr>commisissent</corr>. Quo factum est, ut alpes
                    illae secure hoc tempore superantur etiam paucis comitibus, dum quilibet pagus,
                    ubi antea ipse latrones emittebat, nunc metu poenae territorium suum custodit.
                    Sed jam ad reliqua.</p>

                <p>Tertia decima die post a Vaccharel pago moti, primum memoratam planitiem
                    percurrimus. Inde <milestone n="319" unit="page"/> pedetentim in colles, mox in
                    montes alios aliis altiores incidimus, per quos in summa enitentes conatu maximo
                    tandem ad ardua, confragosa, et sylvestria prorsus evecti, aegre in cacumen et
                    summa juga, die illa tota itinere continuato, pervenimus. Ubi duo pagi sunt uno
                    milliari nostro inter se distantes, quorum priori Zuha Clyszura, Vetren
                    posteriori <note place="margin">Zuha Clyszura. Vetren.</note> nomen est. Et in
                    utroque extant quaedam vetustatis monimenta. In Zuha Clyszura primum in ipso
                    pago porta eminet operis latericii simplex, et supra quadratos lapides sita,
                    magnitudineque ampliori multo quam pro usu nostri saeculi. Extra pagum ad duos
                    sagittae jactus arx fuit, quae in acuto colle condita, qui ab ima valle duorum
                    montium altissime a lateribus viae impendentium medius assurgit, manifeste
                    apparet,tutelae cujusdam causa castellum ibidem factum fuisse, quum et angustiae
                    illae natura fortes sint, et alia in parte nulla commodius via deduci potuit vel
                    veterum judicio, qui si alibi quopiam loco mitiora juga repperissent, non est
                    dubium, quin studuissent commodis viatorum.</p>

                <p>Sed in Vetren quoque pago simili in jugo hisdem montibus interjecto, quadratae
                    arcis extant ruinae supra etiam terram evectae. Cujus longitudo XL. passibus,
                    totidem latitudo protendebatur. Muri crassitudo trium fuit. Nec alia
                    aedificiorum vestigia vidimus, nisi per pagorum loca, quae late circum ruderibus
                    erant constrata. Et credibile est, Haemi hic fuisse claustra, quae ad
                    repellendos hostium transgressus fuere communita, quemadmodum de Thermopylis, de
                    portis Caspiis, Albanis, Zagri et similibus legitur apud geographos. Verum
                    incolae nostri aevi, ignari bellorum veterum, quae inter Graecos, Thraces,
                        <milestone n="320" unit="page"/> Macedonas et Romanos succisivis temporibus
                    per eas Europae partes viguerunt, ad sua tempora cunctas accommodant et trahunt
                    ejusmodi vetustates. Unde et Clyszurae pagum Clyszuram alii Novak <note place="margin">Novak Debeglia.</note> Debegliae vocant, alii Marci
                    Craligievyth <note place="margin">Marcus Craiglevith.</note> regulorum Graeciae,
                    eisque, quum per tot successiones in his regionibus dominiorum ipsi quoque illa
                    tenuerant praesidiis, coeca vetustatis barbaries originem etiam locorum
                    ascribit. Sed fallitur; quia veterum est utrumque opus, obscurum tamen judicatu,
                    Graecorum ne, an Thracum, an Macedonum, an Romanorum existat, quod argumentum
                    nullum aderat, ex quo id perspici potuisset. Nisi si Philippo patri Alexandri
                    Magni ascribatur, qui Philippos seu mavis, Philippopolim, aut Trimontium, trino
                    enim nomine utitur, urbem proxime condidit, idque partim contra hostes, partim
                    propter utilitatem vectigalium, quae a mercatoribus accipiebantur, qui secure ea
                    via utebantur, ex Thracia in Mysiam, et hinc in Thraciam, freti ejusmodi
                    praesidiis, commeabant. Nec nos, puto, fallit ista conjectura, Strabo enim in
                    VII. de hoc ipso facit mentionem, quum de Strymone amne loquitur, ad quem
                    Philippus eandem urbem condiderat. Ejus verba haec sunt: Quoniam Philippus
                    eximio captus studio, ut haec sibi loca vendicaret, maxima ex metallis et
                    reliqua locorum ubertate vectigalia constituit. Ego hic Pantaliam municipium
                        <note place="margin">Pantalia.</note> fuisse arbitror, quantumque ex
                    Ptolomaeo positione possum colligere, affirmare etiam audeo. Aliorum tamen sit
                    judicium, qui propius rei cognitionem accesserunt, nosque pergamus ad alia.</p>

                <p>Dum haec lustramus in hoc jugo loca, cernebamus a dextra nobis Haemi latissimos
                    vertices ingentibus <milestone n="321" unit="page"/> circa ubique aliis montibus
                    adjacentibus, et tantam altitudinem perinde atque humeris sustinentibus et
                    attollentibus, quae maximis nebulis tegebantur. Cogitavi illic esse summos
                    apices memorati Haemi, quod ex eo jugo, quem jam superaveramus, nullos videbamus
                    eminentiores; rogavi paganos, quonam nomine tam illi vocarentur montes adeo in
                    coelum ardua, horridaque altitudine contendentes, quam ille in quo tunc eramus.
                    Respondere, hunc Knissavam, illos alii Thecchyam, alii Vasilizzam vocari,
                    utrique ambigue, adeo hic agrestes mortales degunt, qui, quantum et ex iis et ex
                    aliis cognoscere potuimus, a quibus locorum nomina exigebamus, ne terrarum
                    quidem, quas inhabitant, notitiam habent. Hiis igitur contentus hactenus
                    nominibus, quia mora non dabatur perquirendi verioribus, destiti ab hac molestia
                    et paganos ablegavi. Inde conversus per me ad considerandum montis totius
                    statum, juxta ea quae jam pridem et in tabulis videram Ptolomaei et in aliis
                    legeram geographis, perspexi multa vera esse, quae de illo scripserunt veteres.
                    Non praetermittam tamen, quin et ipse aliquid de eo mittam in litteras, idque
                    non propter ipsum montem potissimum, sed et propter alia, quae ad hanc
                    descriptionem attinent nostri itineris.</p>

                <p>Igitur ubi hoc jugum Knissavae superatur, atque ad Vethrem pagum appellitur, qui
                    locus ultimus est hujus transitus, ex eoque brevi lenique clivo in Philippicos
                    campos descenditur, et ad Strymonem amnem acceditur, mons ipse hoc loco ab ipso
                    summo vertice, de quo supra memoravimus, pandit se velut in duo brachia,
                    sinistroque orienti exposito, in Pontum dirigit. Dextro vero primum meridiem mox
                    occidentem petit adusque maris Aegaei littora. Ipsa summitas <milestone n="322" unit="page"/> verticis nobis a tergo linquitur, quem quidam geographi in
                    tantam altitudinem elatum esse memoriae prodiderunt, ut ex eo Pontus, et Adria,
                    et Ister, et quicquid locorum interjacet, conspiciatur. Quod quum Polybius
                    quoque historicus idipsum confirmaret, Strabo in septimo minime eum vera dicere
                    coarguit, dicens id esse impossibile propter multas aëris densitates, quae
                    obscurant aciem nostri visus, et propter spatium nimis longum. Multis tamen
                    persuasum est, id ita esse. Unde et Philippus, Demetrii et Persei pater, hac
                    opinione ductus, Haemum conscendit, studio circumspiciendi regiones et loca, per
                    quae facillime rationes belli gerendi contra Romanos inire posset. Quod ludibrio
                    non caruit, quantumvis eximius princeps vitare voluerit, adjecto vulgatae
                    opinioni suo testimonio. Lege Livium libro X. dec. IIII.</p>

                <p>Nos XIIII. Augusti digressi ab Haemo, campos <note place="margin">14.</note>
                    Philippicos ingredimur, et, currente nobis dextra Strymone fluvio, vix duobus
                    milliaribus confectis, occurrit pons, tenui, ut tunc erat tempus caniculae, amni
                    impositus, quo perspecto cura diligenti, dignum descriptione judicavi.</p>

                <p>Ex quadrato lapide constructus longue est CXVIII. passus, latus minus IX. Quinque
                    habet fornices, medias <num value="3">III</num>. magnas et altas, extremas utroque in cornu mediocres
                    ac humiles, sed majorum duae collapsae, trabibus erant reparatae, et quacumque
                    fuit integer, communi lapide stratus est, habetque a lateribus ex quadratis
                    lapidibus ad umbilicum hominis erecta latera, quae a casu tutantur transeuntes,
                    dum conferti concursu inter sese stiparentur, et praeterea ut esset locus
                    innitendi iis, qui amnem caeteraque subjecta circum oculis prospectarent. In eo
                    nulla <milestone n="323" unit="page"/> visitur inscriptio. Caeterum opus
                    turcicum est. Fluvius cui est impositus, Topolniza vocatur, <note place="margin">Topolniza.</note> fluitque ex his Haemi montibus, quos a sinistra in Pontum
                    directos esse dixeram, moxque a ponte vix duobus millibus passuum lapsus, condit
                    sese in Strymonem.</p>

                <p>Post occurrit oppidum Tatar <note place="margin">Tatar pazar ciz.</note> pazar
                    ciz barbaris dictum, quod emporiolum significat, locus satis sordidus, et in
                    celebriore sui parte stabulis armentorum ac ferrariis officinis conturpatum, quo
                    praeterito, ad pagum Govedar, ripae <note place="margin">Govedar.</note>
                    Strymonis junctum promovimus, atque ibi noctem consumpsimus.</p>

                <p>Die Augusti XV. e pago Govedar Philippos, <note place="margin">15.</note> quae
                    etiam Philippopolis a Philippo conditore dicitur praeterimus, et ad pagum
                    Cognuus <note place="margin">Cognuus.</note> nominatum promovimus, quod ibi eo
                    die et nocte hospitari malo conductorum ingenio non fuimus permissi. Mediam
                    tantum pertransivimus. Verum quantum parvo spatio temporis eandem urbem
                    perspicere potuimus, quod praetextu annonae vespertinae comparandae extorsimus,
                    et pauxillum in altera ejus parte, qua exieramus, moram traximus, pulcherrimo iu
                    loco, in latissimis campis et fertilissimis sita est. Turcis vocatur Philibé,
                        <sic>Thacibus</sic>, Bulgaris et <note place="margin">Рhilibé.</note>
                    reliquis linguae illyricae hominibus, quibus est possessa potissimum, dicitur
                    Ploudin. Romani etiam Trimontium <note place="margin">Ploudin.</note> nominavere
                    a tribus monticulis, <note place="margin">Trimontium.</note> qui eo loci pene
                    rotundi in acumen evecti, et junctim directo ordine positi, in patenti planitie
                    perinde ac scopuli quodam e mari eminent. Adjacet his quartus etiam sed non
                    aeque editus, isque in linguae modum porrectus ac sinuatus ea ex parte, qua
                    Strymonem <milestone n="324" unit="page"/> respicit, et urbem recepit, in dextro
                    latere Strymonis sedet una cum aliis. Urbs autem ipsa magnum occupat spatium,
                    nec disjectas habet domos ut pleraeque aliae, quamquam hortis immixtas, et
                    latiores quam altiores pro gentis suae moribus. Si quid insigniorum habeat
                    aedificiorum, quod de omnibus civitatibus turcis dicendum est, id templa,
                    balinea, sacerdotum habitacula et publica hospitia, quae Kervenzaray nominantur,
                    vendicant sibi. Caetera omnia humilia, lutea et ligno commodata, non tamen
                    conspicua. Eo vero etiam obscuriora, ne inhabitanda hominibus, quod in parte,
                    qua maxime oculos habere deberent, coecae sunt simul cum vicis qui nullis
                    fenestris illustrantur, stipati utrinque asseritiis parietibus, ipsarum domorum
                    tecta exaequantibus. Quo fit ut quum per vicos ambulas, solitudinem diceres,
                    nisi quis tibi occurreret, adeo ex fenestris nemo exspiciet.</p>

                <p>Accolunt Philippopolim praeter Turcas Bulgari et Rasciani, sed ut servitia
                    habentur. Non tamen a religione christiana prohibentur. Unde quum in hortis ad
                    civitatem, eadem jam pertransita, pauxillum ut supra dictum est, praetextu
                    comitibus injecto constitissemus, annonae gratia comparandae, quod pagus, quem
                    petebamus, dicebatur laborare penuria, in Rascianum hominem incidimus, quo
                    interrogato, quomodo vocaretur ei genti proximus mons, quem jam antea dixi ab
                    Haemi vertice prodiisse, et dextra nobis Aegaeum mare petere, respondit, Rupzcam
                        <note place="margin">Rupzca.</note> vocari. Inde num quid hisdem in locis
                    sciret extare veterum aliquas aedificiorum ruinas? extenta manu ostendit frusta
                    fornicum aquaeductuum in longum spatium, qui ab hoc ipso monte Rupzca sub
                    monticulis illis tribus in eum ipsum collem, quo sedet civitas, erant <milestone n="325" unit="page"/> invecti. Miratus hoc, subjeci: <q>Et quid opus iuit
                        aqua peregrina, quum urbem Strymon ac suburbia illius interfluat?</q>
                    Respondit: audisse se a majoribus, nunquam fuisse idoneum Strymonem ad potandum.
                    Nec nunc esse posse, si tunc non fuerit.</p>

                <p>Retulit post, quum de religione quaereretur, nihil eis de hac decessisse, nisi
                    quod qui eam sustentare et propagare deberent, paulatim in turcicam degenerant,
                    deficientibus senibus, et pubertate liberioris status illecebris pellecta; et
                    simul ostensis digito tribus monticulis, et quartum, sedem civitatis, quo loco
                    Philippus arcem collocaverat, cujus adhuc apparent vestigia, eo, inquit, in
                    utroque vertice, duos e tribus demonstrando, duo olim fuere amplissima
                    monasteria, sic enim parentes suos a majoribus accepisse, illudque, quod in
                    primo fuerat monticulo, quamprimum Philippopolis in Turcarum potestatem
                    devenerat, sine ullius tempestatis et terraemotus interventu, hiatu terrae ipso
                    in vertice patefacto haustum fuisse monasterium. Et nunc eo loci cavum extare,
                    ac videri murorum summersorum summitates, ipsumque monasterium divae Mariae
                    virgini fuisse dedicatum. Monachi intus existentes expertes fuisse periculi.</p>

                <p>Aliud, quod in arcis loco erat, quum jussu Turcae demoliretur, quo ejus ruinis
                    aliud quippiam aedificii conderet, LXX. ex iis, qui sacrilegis manibus domum Dei
                    frangebant, subitis mortibus per intervalla dierum, dum instant operi, fuere
                    prostrati; miraculo apud Christianos utrumque habitum, et mandatum memoriae
                    nunquam interiturae sua gente incolumi. Si in urbe moram fecissemus, non est
                    dubium, quin plura cognoscere potuissemus, quamquam quicquid uspiam inibi
                    veterum aedificiorum Turcae reppererunt, <milestone n="326" unit="page"/> et in
                    hodiernum diem usque reperiunt, id totum in templa, balinea et publica hospitia
                    convertunt.</p>

                <p>Vicus, quo civitatem transgressi sumus, utrinque mercatorias stationes,
                    promiscueque omnium artificiorum officinas et cauponantium tabernas, cum
                    macellis et hortensium rerum cumulis totus erat refertus. Accesserat, quod et
                    pavimenta ejus altius, quam pro urbana munditie et conditione temporis, adeo
                    erat luto obrutus ac foedatus, fuligineque et fumo omnia circum denigrata, ut
                    obturatis naribus praeterierimus partem ejus non ultimam.</p>

                <p>Alluit autem Philippopolim Strymon fluvius, qui ortus in Haemi montium jugis, quo
                    loco idem recedit ab Orbello, quae juga antea dixi, summa haberi, labitur per
                    campos Philippicos, lato alveo, aquis limpidis et piscosis, primumque ipsam
                    urbem Philippos sive Philippopolim attigit dextro latere, suburbiis ejus in
                    sinistra relictis, ubi ligneo ponte, eoque longo transitur. Inde remotius ad
                    sinistrum latus a via publica evagatus tribus milliaribus nostris, postea in
                    eandem revertitur, in qua Muztaffae ponte lapídeo, eoque praeclari operis
                    conjungitur. Inde circumvectus eam oram collibus exultantem, abit dextrorsum,
                    versus montes Macedoniae; hosque legens, quamdiu in conspectum Hadrianopolis
                    procurrerunt, et cursum in austrum retorsere ad Aegaeum mare usque, succedit
                    urbi Hadrianopolis quam proxime, eoque loci recepto amne Toncia, quem putarem
                    Nesum esse, <note place="margin">Toncia.</note> et Ptolomaeo Tonzos dictum, ab
                    aquilone ex <note place="margin">Tonzos.</note> Haemo monte descendente ac
                    secante ima civitatis, qua ad suburbia conjungitur, in meridiem labitur,
                        <milestone n="327" unit="page"/> donec ad Aegaei maris appulsus littora,
                    paulo supra urbem Aretusam mari miscetur. De quo postea.</p>

                <p>Verum ne quid omittatur, quod ad institutum opus pertineat, pontis memorati
                    descriptionem <note place="margin">Mustaphae pons.</note> faciam.</p>

                <p>Pons longus est passus CCCXXV., latus VIII., altus sesqui hasta velitari in
                    medio, ubi est altissimus, quia ad utrumque caput in declive pendet <corr>propter</corr>
                    ascensum ejus faciliorem et pluviarum ex eo decursum. Fornices habet XXI. A
                    mediis alias aliis omnes minores. Caetera, ut alius, qui est in amne Topolniza
                    ultra Philippopolim, nisi quod ripae alvei pontis cornua sustinentes, et dextra
                    et sinistra quadrati lapidis muro quatuor cubitorum altitudine quadamtenus
                    emunitae sunt, ne vi aquarum arrosae, solvendi pontis causa praebeatur.</p>

                <p>Prospectum est et pilarum firmitudini et aeternitati. Sub fornicibus quanta est
                    pontis longitudo, fundus fluminis supra et infra ipsum pontem confixus est
                    creberrimis vallis, et glarea exaggeratus in tumorem non impense altum, sed eo
                    tenus, quo quum subita fluminis incrementa ingruerint, fundamenta pilarum ejus
                    denudare ac subruere non valeant. Ab utroque autem latere vicum habet, et
                    Trajanae viae jungitur, quae summo studio tenetur, et identidem reformatur.</p>

                <p>Vocatur autem Muztaphae pons ab authore Muztapha. Hic enim Bajazitti principis
                    temporibus, gravi jam senectute effoetus et opulentus, quum expiandorum
                    peccatorum gratia pro more gentis suae vellet publico commodo opus aliquod
                    condere, ponte decrevit Strymonem jungere, idque eo loco viae publicae, quo et
                    difficilem et periculosum transitum viatoribus <milestone n="328" unit="page"/>
                    exhibebat. Aggressus itaque opus magnae et molis et impensae, magna mente illud
                    perfecit, facileque cum veteribus certare potest.</p>

                <p>Caeterum Philippenses, ad quos divus Paulus apostolus scribit, hujus civitatis
                    erant incolae. In cujus campis pugnavit primum Julius Caesar cum Pompejo. Deinde
                    Augustus et Brutus cum Cassio; tantaque tumulorum per totos latissime campos
                    erectorum copia cernitur, in quamcumque partem oculos verteris, ut numero eos
                    comprehendere non facile possis. Nec dubium est vel praesentium indigenarum
                    testimonio ducum ac virorum insignium fuisse sepulturas. Qui mos unde originem
                    hunc in modum sepeliendi homines summos acceperit, nunc non succurrit mihi.
                    Revera tamen sepulturas esse, licet etiam ex Vergilio cognoscere. <cit>
                        <bibl>Ait enim in <num value="3">III</num>. de funere Polydori:</bibl>

                        <q>
                     <l>"Ergo instauramus Polydoro funus et ingens</l> 
                            <l>Aggeritur tumulo tellus."</l>
                  </q>
                    </cit>
                    <cit>
                        <bibl>Et in VII. de Cajeta nutrice Aeneae:</bibl>

                        <q>
                     <l>"At pius exequiis Aeneas rite solutis</l>
                            <l>Aggere composito tumuli, postque alta quierunt</l>
                            <l>Aequora."</l>
                  </q>
                    </cit>
                    <cit>
                        <bibl>Est et in VI. simile, quod huc facit, de Palinuro:</bibl>
                        <q>
                     <l>"Quod te per coeli iucundum lumen et auras,</l>
                            <l>Per genitorem oro, per spem surgentis Juli:</l>
                            <l>Eripe me his, invicte, malis, aut tu mihi terram</l>
                            <l>Injice"</l>
                  </q>
                    </cit>
            </p>

                <p>Ubi sepeliendis corporibus, quum ejusmodi tumuli excitari inciperent, primus
                    terram cadaveri injiciebat, qui esset proximior consanguineus, vel uxor viro vel
                    vir uxori, aut si nullus horum adesset, et res ageretur in exercitu, dux hoc
                    officio pietatis, vel qui extitisset, aut amicissimus, fungebatur.</p>

                <milestone n="329" unit="page"/>
                <p>Unde et hic Palinurus ab Aenea, et apud Ovidium Penelope exigit a marito, ut
                    Telemachus filius communis utrique extrema justa persolvat, quum dicat:</p>

                <l>"Ille meos oculos claudat et ille tuos."</l>

                <p>Verum prius, quam exeam e campis Philippicis, dicendum mihi est nonnihil de hac
                    ora terrae: debeat ne Thraciae ac Macedoniae ascribi. Ptolomaeus enim lib. <num value="3">III</num>.
                    tab. Europeae X. Strymonem amnem oriri in montibus, qui Thraciam dividunt a
                    Macedonia; Strabo quoque Ptolomaeo vetustior, idem videtur sentire in VII.
                    libro: Trans amnem, inquit, Strymonem usque ad Ponticum ostium et Haemum montem
                    cuncta sunt Thracum, excepto littore, quod Graeci tenent. Nec dissentit Solinus,
                    qui ait, inter Macedoniam et Thraciam Strymonem facere terminum, easque terras
                    ab Haemo irrigare. Ad quam sententiam Lucas etiam Evangelista noster in
                    Apostolorum Actis <abbr>cap</abbr>. XVI. accedit: Navigantes autem, inquit, a Troade recto
                    cursu, venimus Samothracem, et sequenti die Neapolim, inde Philippos, quae est
                    prima partis Macedoniae civitas colonia. At, perstante firmiter Ptolomaeo in
                    sententia, idem Strabo, quum eodem ipso libro VII. dicat plerosque totam a
                    Strymone plagam ad Nestum usque amnem Macedoniae ascribere, quo fortasse Tonciam
                    amnem Nestum vult esse, Solinusque etiam polyhistor Rhodopem apellat Migdonium,
                    quae est provincia Macedoniae Thraciae contermina, et Aristoteles etiam hoc
                    astipulatur, quando dicit: extare in campis Philippicis Macedoniae auri fodinas
                    quam plures. Mela vero Pomponius scripsit: Thraciam montes attollere Haemum,
                    Rhodopem et Orbellum, <milestone n="330" unit="page"/> quum tamen totus Orbellus
                    Mysiam insideat. Quo igitur pacto in utramque id partem probari possit, equidem
                    non video, praesertim in hoc cursu itineris, et in tanta non solum novorum sed
                    etiam veterum authorum diversitate sententiarum. Unde haud dubie palam est,
                    veteres quoque multa scripsisse ex relatu et lectione priorum, non experientia
                    propria. Ideo nec ipse sudabo in hoc curriculo, quum et incolae etiamnum varie
                    de hoc sentiant, aliique Macedoniae, alii Thraciae oram hanc attribuunt, et
                    facile futurum arbitror, ut harum provinciarum veteres termini confundantur et
                    excidant, si hoc imperium majora sumet incrementa. Sed jam ad Strymonem, post
                    quem suo loco etiam de aliis hujus Thraciae partis amnibus: Tonza, Neso, Hebro,
                    Melani, Arzo, Athyra et Bathynia attingemus quaedam non indigna consideratione,
                    multisque et veteribus et novis praeterita; qui amnes hoc ordine, ut nos
                    posuimus, Strymonem sequuti usque ad promontorium Chrysoceros appellatum, in quo
                    situm est Byzantium, cursum in mare tenent, praeter Tonzam, qui miscetur
                    Strymoni. Quare ortus Strymon in Haemi montis radicibus eo fere ipso loco, in
                    quo recedit ab Orbello, ab Izcaris quoque fonte, quem Ciabrum veteres vocavere,
                    ut jam a nobis ante dictum est, haud multum disjungitur eo modo, quo a Rheno
                    Danubius. Simul ac autem caput exerit, tenuem admodum referunt esse incolae, sed
                    qui mox diversis rivis ex alpium hinc inde jugis prolabentibus auctus, fit
                    aliquanto alienis aquis amplior, quod et Pomponius Mela testatur. Vectus inde
                    per multos convallium anfractus, aliquot locis prae montium sinuationibus
                    dilatatur, hoc ipsum Plinio quoque affirmante, qui dicit, eum prius in VII.
                    fundi lacus quam cursum <milestone n="331" unit="page"/> dirigat. De quibus
                    tamen lacubus nihil nobis affirmavere incolae. Nec his angustiis longiore
                    spatio detinetur, quam bidui, summis eidem Hemi jugis incumbentibus, quae
                    Philippo olim regi Macedonum conscensa, curiose etiam peragrata sunt. Evolutus
                    dehinc e montium claustris, jugum, quod barbari Illyricae nationis Vetren, nos
                    ventosum dicimus, uti supra est memoratum, in laeva dimittit, in dextra vero eos
                    montes, quos Vasilizam et Zlavievi incolae nominant, et ab Haemo scissi amne
                    Strymone, nec disjuncti ab Orbello, ut in tabulis videre est Ptolomaei,
                    Philippopolim usque ubique eundem Strymonem comitati, postmodum per Mygdoniam,
                    ultimam e regione Thraciae provinciam macedonicam in Aegaeum mare descendunt,
                    qua Lemnos ínsula et mons Athos, nobis sanctus appellatus, eminent. Lapsus autem
                    ab ipso usque fonte in orientem primis semper et flexuosis progressibus, ubi
                    primum prodit in plana, ortum in tergo deserit, cursumque lato jam alveo et
                    multis aquis <sic>conspicuis</sic> in Vulturnum per Philippenses campos dirigit.
                    Per quos late initio dextra ora viae publicae sive Trajanae praefatorum montium
                    ima foecundando, exspatiatus, ad Philippopolim in eandem viam redit. Ibi deinde
                    inter urbem et suburbium accepto ponte ligneo versus Haemum ad sinistram
                    recedit, qua per majora ejus planitiei spatia egressus, et longe lateque
                    divagatus, denuo in memoratam viam majore jam sui et nomine et existimatione
                    revertitur ad Muztaphae vicum, ubi et pontem hujus nominis a conditore ita
                    nuncupatum subit. Post iterum repetito dextro latere, et V. circiter milliaria
                    nostra emetitus, accedit tantum proxime ad civitatem Hadrianopolim, qua perinde
                    atque ex debito quodam a limine salutata, <milestone n="332" unit="page"/> totus
                    in Austrum torquetur versus Aegaeum. In quo tractu duobus pontibus acceptis,
                    priore ligneo, posteriore lapideo, et in via Callipolitana posito, mare demum
                    supradictum illabitur. Hoc proinde cursu, quem ab Haemo ad mare obtinet, nescio
                    an plura, verum majora recipit flumina, quam quae recipit inter montes. Duo
                    primum dextro latere, et utrumque e montibus Basilicis decurrentem, Ztaram
                    Richam, hoc est, antiquum flumen ad Philippopolim, et Ardam paulo infra
                    Hadrianopolim. Laevo deinde quinque: Topolnizam citra oppidum Tatar Pazarcik,
                    ultra Jadinam paulo post Cruzkam; inde Gergovam, mox Tonzam eodem fere loco sub
                    Hadrianopoli, quo Ardam. Ubi ponte etiam ligneo jungitur Tabaclar ab opificio
                    coriariorum Turcis nuncupato, quod ibidem exercetur propter aquarum facultatem.
                    Nec plura discere potuimus, praesertim quae a dextra ora in eum incidant. Verum
                    quum campi Philippenses ad producendum oryza maxime sunt idonei, eoque genere
                    leguminis multum exuberant, Jadinae aquis potissimum irrigantur, quae longa jam
                    indigenarum industria in complures, easque amplas paludes infusae, ac in meatus
                    derivatae plurium amnium speciem praebent. Quo fit ut mediis etiam caniculae
                    fervoribus luto ea <sic>vita</sic> foedatur. Nomina autem Strymon tria habet:
                    Hoc primum, quod et Graecis et Latinis commune est. Secundum Mariza, quod
                    illyricum est. Tertium Mericz, quod turcicum. Caeterum, quum hodiernum ejus
                    nomen recentiores quidam authores Hebro ascripserunt, Marizam appellantes, minime
                    edocti recte, quandoquidem et Graeci, et Turcae, et quaeque aliae nationes inibi
                    incolentes Hebrum id temporis Ergienem vocent, tum illi a Ptolomaeo quoque vera
                    sua in <milestone n="333" unit="page"/> tabulis positio non est attribute.
                    Alluit enim Philippopolim dextro latere, sinistro vero Hadrianopolim. Ptolomaeus
                    illum et ab hac urbe et ab illa remote collocavit, quum interim et Hadrianopolim
                    cum Philippopoli eandem esse civitatem scribat, contra classicos authores et
                    publicam experientiam, quod qui <sic>videres</sic> propriis oculis, et tabulas
                    ejusdem Ptolomaei diligentius consideravere, facile perspicere potuerunt, quod
                    patefacimus. At jam ulterius.</p>

                <p>Porro moti ex pago Cogniis sive Consthyza, quod <corr>a statione</corr> equorum nomen est
                    sortitum, <note place="margin">16. 17.</note> XVI. Augusti, hinc vero ad
                    Hormanly XVII., quae duo loca simili modo pagi sunt, et XVIII. ad <note place="margin">18.</note> pontem ac vicum Muztaphae pervenimus, qui tractus
                    quoniam arduis collibus, locisque incultis et nemorosis late patet, nihil in eo
                    offendimus, quod fuisset notatu dignum, praeter memoratum pontem Muztaphae, de
                    quo jam abunde recensuimus.</p>

                <p>Verum XIX. Augusti relicto ponte Muztaphae,<note place="margin">19.</note>
                    venimus Hadrianopolim terra superiori simili. In quo spatio, nec a ponte multum
                    longe, vidimus dextrorsum in Strymonis ripa oppidum Ciermenium, quod ex
                    aedificiorum ruinis vetustam aliquam urbem fuisse apparebat. Nunc Zagarensi
                    zangziaccho sedes est. Zagara autem oppidum est ad radices montis Haemi situm,
                    qua parte imminet ab ortu campis Philippicis, totusque is tractus una cum ea
                    parte montis praefati, Zagarensis comitatus hoc tempore appellatur, quum antiquo
                    praetura Bessira vocatus fuerit a Bessis populis, quos veteres authores Haemi
                    accolas, Nesoque amni et Pangeo monti, in quo sita est Hadrianopolis,
                    conterminos fuisse prodiderunt. De quo lege <milestone n="334" unit="page"/>
                    Ptolomaeum et Pangei montis apud vocabularios expositionem. </p>
                <p>Oppidum vero Ciermenium sequitur amnis Gergona, ille quidem alveo exiguus, minime
                    tamen aquarum indigus. Et mox civitas Hadrianopolis <gap/>
                </p>

            </div>
   
      </body>
   </text>
</TEI>
