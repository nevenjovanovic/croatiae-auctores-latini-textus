<TEI xmlns="http://www.tei-c.org/ns/1.0">
   <teiHeader>
      <fileDesc xml:id="marulus-m-carmina005">
         <titleStmt>
            <title>Carmina Latina V, versio electronica</title>
            <author ref="http://www.wikidata.org/entity/Q336571">
               <persName xml:lang="hr">Marulić, Marko</persName>
               <persName xml:lang="la">Marulus, Marcus</persName>
               <date>1450-1524</date>
            </author>
            <editor>
               <persName>
                  <ref type="viaf" target="5178395">Bratislav Lučin</ref>
               </persName>; <persName>
                  <ref type="viaf" target="201922444">Darko Novaković</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
          
            Prema modernom kritičkom izdanju (2005).
          
        </edition>
         </editionStmt>
         <extent ana="D">Mg:D 2206 versus, verborum 14802</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
          projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
          Hrvatska.  <date>2005</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Marulić, Marko, Bratislav Lučin, i Darko Novaković. Latinski stihovi. Splitski književni krug. Split: Književni krug, 2005.</bibl>
            <bibl>Lučin, Bratislav: Nepoznati Marulićev epigram u ostavštini don Mate Ivčevića. // Poslanje filologa; zbornik radova povodom 70. rođendana Mirka Tomasovića. Uredili Tomislav Bogdan i Cvijeta Pavlović, FF Press, Zagreb, 2008, str. 251-260</bibl>
            <bibl>Francisco Javier Juez y Gálvez, Maruliana u Kolumbovoj knjižnici u Sevilli, Colloquia Maruliana, Vol.14 Travanj 2005. Str. 199 - 233</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1477" period="14xx_3_third">1477-1522</date>
            <placeName>Split</placeName>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>poesis - carmen</term>
               <term>poesis - epigramma</term>
               <term>poesis - epistula</term>
               <term>poesis - hymnus</term>
               <term>poesis - elegia</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2014-06-26</date>
        Izdvojio Dantea radi epike.
      </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-02-18</date>
        Novo, unificirano zaglavlje.
      </change>
         <change>
            <date>2010-09-15</date>
            <persName>
               <ref type="viaf" target="6913774">Neven Jovanović</ref>
            </persName> Addidi fragmentum panegyrici ad A. Dandulum e bibliotheca Colombina, Hispali.
      </change>
         <change>
            <date>2010-08-29</date>
            <persName>
               <ref type="viaf" target="6913774">Neven Jovanović</ref>
            </persName> Aliud epitaphium Draxoevii addidi ex editione B. Lučin. Addidi notas metrorum, numeros versuum ut attributa notae l.
      </change>
         <change>
            <date>2005-04-08T17:24:54</date>
            <persName>
               <ref type="viaf" target="6913774">Neven Jovanovic</ref>
            </persName> revision </change>
      </revisionDesc>
   </teiHeader>
   <text xml:base="urn:cts:croala:marulus-m.carmina005.croala-lat1:" xml:lang="lat">
      <front>
         <head>SATIRIČNI I EROTSKI EPIGRAMI</head>
      </front>
      <body>
         <div xml:id="C102">
            <head> In Pamphagum malum poetam</head>
            <l>Allia cenarat cupiens cum pangere uersus</l>
            <l> Pamphagus Aonias iussit adesse deas.</l>
            <l>Ast illę offensę diro ructantis odore</l>
            <l> Conuersis capiunt passibus inde fugam.</l>
            <l n="5">Lautius hinc pransus tentat reuocare fugaces, </l>
            <l> Sed neque sic pranso Pieris ulla fauet.</l>
            <l>Mitte aliis igitur condendi carmina curam:</l>
            <l> Tu tantum uentrem, Pamphage, pasce tuum!</l>
         </div>
         <div>
            <head>103. In Iacobum Iacotinum malum poetam</head>
            <l>Magni inter uates quando Iacotinus habetur,</l>
            <l> Magni inter numos et bagatinus erit.</l>
         </div>
         <div xml:id="C104">
            <head> In eundem</head>
            <l>Causidicus, rhetor, uates uis, Iacobe, dici?</l>
            <l> Hac ratione, puto, qua sine prole pater.</l>
         </div>
         <div xml:id="C105">
            <head> In Iacobum</head>
            <l>Quid Phoebum Musasque uocas Heliconis ab antro</l>
            <l> Pyerium quotiens scribere sumis opus?</l>
            <l>Non uenient: Cipci celebrant nam tecta poetę</l>
            <l> Qui canit antiquo carmina culta sono.</l>
            <l n="5">Hęc illis iocunda domus: non Tempe lacusque </l>
            <l> Bellorophonteos plus pia turba colit.</l>
            <l>At tu Vulcanum pete Neptunumque madentem</l>
            <l> O, Iacobe, modis numina digna tuis!</l>
         </div>
         <div xml:id="C106">
            <head> In Iacotinum pessimum poetam</head>
            <l>Quod rudunt, quod olent Iacotini carmina uatis</l>
            <l> Et quod desipiunt, quęritis unde uenit?</l>
            <l>Pro Baccho caprum, pro Phoebo stultus asellum,</l>
            <l> Mentem pro Musis inuocat ille Malam.</l>
         </div>
         <div xml:id="C107">
            <head> In criticum suorum scriptorum</head>
            <l>Cur mea scripta notant multi, tua, critice, nemo?</l>
            <l> Hunc qui nil scribit, critice, nemo notat.</l>
         </div>
         <div xml:id="C108">
            <head> De Ila seruo patre nata</head>
            <l>Ęthiopes cignos, nanos uocat Ila Cyclopas.</l>
            <l> Non miror dominum si uocet illa patrem.</l>
         </div>
         <div xml:id="C109">
            <head> In Polyphemum </head>
            <l>Cum specto medio uersantem forte macello,</l>
            <l> Esse quidem lanium te, Polipheme, puto.</l>
            <l>Cum uideo madidę residentem in limine cellę,</l>
            <l> Cauponis fungi te reor officio.</l>
            <l n="5">Post hęc ingressum cum cerno turpe lupanar, </l>
            <l> Te de lenonum suspicor esse grege.</l>
            <l>Ne tam multa, rogo, cures, Polypheme, sed unum,</l>
            <l> Vt tandem qua sis pręditus arte sciam.</l>
         </div>
         <div xml:id="C110">
            <head> Ad Bassum pedibus debilem</head>
            <l>Aeripedem ceruam posses pręuertere cursu,</l>
            <l> Sed te loripedem, Basse, podagra facit.</l>
         </div>
         <div xml:id="C111">
            <head> Ad eundem</head>
            <l>Mille facis passus et passum non facis unum.</l>
            <l> Basse, podagrosos res notat ista pedes.</l>
         </div>
         <div xml:id="C112">
            <head> Ad eundem</head>
            <l>Tardigradum ne te pigeat, mi Basse! Memento</l>
            <l> Festinos homines casibus expositos</l>
            <l>Pernicesque solo collabi sępe caballos</l>
            <l> Et tardos firmis passibus ire boues.</l>
            <l n="5">Ne cures igitur lentis te insistere plantis: </l>
            <l> Non ruere in terram sit tibi, Basse, satis!</l>
         </div>
         <div xml:id="C113">
            <head> In Sabellum, Marci Maruli detractorem</head>
            <l>Longa, Sabelle, tuo dependet stiria naso:</l>
            <l> Non possum nasum ferre, Sabelle, tuum!</l>
            <l>Et pituita subest nigrę foedissima linguę:</l>
            <l> Non possum linguam ferre, Sabelle, tuam!</l>
            <l n="5">Emunctę naris sanusque, Sabelle, palato </l>
            <l> Cum fueris, superis sacrificabo deis.</l>
         </div>
         <div xml:id="C114">
            <head> Ad Bartholum Illyricum</head>
            <l>Gallica te uestis designat, Barthole, Gallum;</l>
            <l> Lingua sed Illyricum te genus esse docet.</l>
            <l>Elinguis fias posthac et mutus oportet</l>
            <l> Hunc te, qui non es, Barthole, ut esse putem.</l>
         </div>
         <div xml:id="C115" met="hendecasyllabus">
            <head> De Bartholo comato</head>
            <l>Lętare, o modo sępe qui rogabas</l>
            <l>Tot numos tibi quot gerit capillos</l>
            <l>Vnus non male Bartholus comatus,</l>
            <l>Sed qui uertice tot gerit capillos</l>
            <l n="5">Quot tostus numerat dies aristas </l>
            <l>Et quot sunt Lybici maris lapilli</l>
            <l>Et quot syderibus refulget ęther.</l>
            <l>Ridebunt faciles dabuntque diui —</l>
            <l>Sed caluum facient prius comatum.</l>
         </div>
         <div xml:id="C116">
            <head> Ad Bartholum lusorem</head>
            <l>Quolibet in ludo scis quare, Barthole, perdis?</l>
            <l> Hoc te quod nescis, Barthole, scire putas.</l>
         </div>
         <div xml:id="C117">
            <head> In patronum supra causę ęstimationem a clientulo petentem</head>
            <l>Lis mihi cum Crasso est, debes mihi plurima, Crasse,</l>
            <l> Sed plus patronus me petit inde meus.</l>
            <l>Ne plus persoluam quam te modo postulo, Crasse,</l>
            <l> Ęs mihi quod debes omne remitto tibi.</l>
         </div>
         <div xml:id="C118">
            <head> In bibulum Crassum</head>
            <l>Vincis Fabricios, uincis grauitate Catones</l>
            <l> Dum te metiris, bibule, lance tua.</l>
            <l>At quia metimur mores, non pondera suci,</l>
            <l> Non minus aut plumis es leuis, aut stipulis.</l>
         </div>
         <div xml:id="C119">
            <head> Ad Crassum diuitem</head>
            <l>Sępe solet »Longum ualeas« mihi dicere Crassus</l>
            <l> Atque »O, Nestoreos uiuito, Marce, dies!«</l>
            <l>Vt ualeam longum, tria da mihi sęcula, Crasse,</l>
            <l> Aurum, ęs, argentum: sic ego Nestor ero!</l>
         </div>
         <div xml:id="C120">
            <head> In Marinellium uesanum equitem</head>
            <l>Ibat uectus equo solus Marinellius uno.</l>
            <l> Vnus equus, uerum est: bruta fuere duo.</l>
         </div>
         <div xml:id="C121">
            <head> Ad Helyam Babalum implagatum</head>
            <l>Est plaga multa tibi diffusi, Babale, campi,</l>
            <l> Sed tua, dic, quare non tibi plaga placet?</l>
         </div>
         <div xml:id="C122">
            <head> In Antulum bibacem et loquacem</head>
            <l>Felix, si prisco uixisses, Antule, sęclo:</l>
            <l> Nam Baccho maior Mercurioque fores.</l>
            <l>Deditus iste deus fando est atque ille bibendo,</l>
            <l> Sed tu plus illis et bibis et loqueris.</l>
         </div>
         <div xml:id="C123">
            <head> In Dominum Bartholomeum Aueroldum, episcopum Spalatensem</head>
            <l>Aspice dissimiles quam sint duo Bartholomei:</l>
            <l> Hic pellem Christo sustulit, ille dedit.</l>
         </div>
         <div xml:id="C124" met="hendecasyllabus">
            <head> In pręsens sęculum</head>
            <l>Olim Luciliusque Horatiusque,</l>
            <l>Olim Petroniusque Persiusque,</l>
            <l>Atque olim Iuuenalis ipse Aquinas</l>
            <l>Noxas carminibus grauis notarunt.</l>
            <l n="5">At si uiueret ille nunc uel ille, </l>
            <l>Nulla esset satyris satis papyrus.</l>
         </div>
         <div xml:id="C125">
            <head> De Myrca puella</head>
            <l>Cędite Cyrrheo nascentes uertice lauri</l>
            <l> Atque corimbiferę cędite uos hederę;</l>
            <l>Pyerium nemus omne meę concede Myricę,</l>
            <l> Qua nulla in toto lętior orbe uiret.</l>
            <l n="5">Illa leues patulo diffundit uertice ramos </l>
            <l> Et prope Castalios iam sedet illa lacus.</l>
            <l>Mirantes remoratur aquas cursumque refrenat</l>
            <l> Et capit Aonias tam noua forma deas.</l>
            <l>Illa meos facili circumdabit orbe capillos</l>
            <l n="10"> Et recinet dulci nostra Thalia sono, </l>
            <l>Illa mihi ęstiui donabit temporis umbram:</l>
            <l> Pro tali pretium munere carmen erit.</l>
         </div>
         <div xml:id="C126" met="sapphicum">
            <head> Ad Musas in amore supplicatio</head>
            <l>Iam manu curuos puer acer arcus</l>
            <l>Contrahens totam uacuat pharetram</l>
            <l>Dum meos certa miseros sagitta</l>
            <l> Sauciat artus,</l>
            <l n="5">Insuper duris onerat cathenis </l>
            <l>Languidum corpus duplicatque uinclis</l>
            <l>Nec fugę spes est pedibus tenaci</l>
            <l> compede uinctis.</l>
            <l>Vos tamen, Musę, penitus precamur</l>
            <l n="10">Teque, qui quondam mihi non negares, </l>
            <l>Phoebe, sublime citharam canenti</l>
            <l> Ingeniumque,</l>
            <l>Vlla si uestri maneat poetę</l>
            <l>Cura, si uestrum liceat uocare</l>
            <l n="15">Quem furor dirus uetat et Cupido </l>
            <l> Ire solutum:</l>
            <l>Siue supremum canite et dolendum</l>
            <l>Mi »uale« moestas iterando uoces</l>
            <l>Siue desertis Heliconis undis</l>
            <l n="20"> Ferte leuamen! </l>
         </div>
         <div xml:id="C127">
            <head> In amatorem Lucretię habitantis turrim</head>
            <l>Sydereas habitat fortis Lucretia turres.</l>
            <l> Mollis Tarquinius irrita uota facit.</l>
         </div>
         <div xml:id="C128">
            <head> In eadem eam auro et donis corrumpi posse</head>
            <l>Auriferos indute ueni, rex Iuppiter, imbres:</l>
            <l> Inclusam Danaem ferrea turris habet.</l>
            <l>Auriferos, mihi crede, feras nisi, Iuppiter, imbres,</l>
            <l> Damnabis durę limina clausa domus. =</l>
            <l>Aurum Sauromatas, Parthos, Tracesque Getasque <note type="numvers">5</note>
            </l>
            <l> Perdomuit populos, oppida, castra, duces.</l>
         </div>
         <div xml:id="C129">
            <head> In Marcum Suitarizam uxori odiosum</head>
            <l>Quęris cur coniunx, quę te dilexerat olim,</l>
            <l> Nunc fugit et duris litibus exagitat?</l>
            <l>Verius haud quicquam possum tibi dicere, Marce:</l>
            <l> Dilexit iuuenem, nunc fugit illa senem.</l>
            <l>Omnibus hoc uitium est: miseros odere maritos <note type="numvers">5</note>
            </l>
            <l> Ętas longa quibus languida membra facit.</l>
            <l>Vis tu pace frui, cum sit tibi candida barba,</l>
            <l> I procul atque alio uiuere disce loco!</l>
         </div>
         <div xml:id="C130">
            <head> In Thomam tenuiori ueste hyeme utentem</head>
            <l>Dum desęuit hyems, tritis sudare lacernis</l>
            <l> Admiror medio teque tepere gelu,</l>
            <l>Dumque coquit siccas insana canicula messes,</l>
            <l> Tunc te, Thoma, tuas sumere gausapinas.</l>
            <l n="5">Te, puto, cogit amor diuersa uiuere lege: </l>
            <l> Vreris hyberno, sole tepente tremis!</l>
         </div>
         <div xml:id="C131">
            <head> In Peschium ebrium</head>
            <l>Peschius in nostram turba spectante puellam</l>
            <l> Reiecit multo membra soluta mero</l>
            <l>Securusque palam teneros tractare lacertos</l>
            <l> Coepit et insana lactea colla manu.</l>
            <l n="5">Me miserum! Fecit quod me fecisse iuuaret. </l>
            <l> Si licet hoc Baccho, parue Cupido, uale!</l>
         </div>
         <div xml:id="C132">
            <head> Ad Paulum de Franco moecho</head>
            <l>Si potes uxorem Franco seruare furente</l>
            <l> Non Argus sed tu, Paule, tetrargus eris.</l>
         </div>
         <div xml:id="C133">
            <head> In Margaritam meretricem</head>
            <l>Margarita suos sine certo coniuge natos</l>
            <l> Edit: Lucinam, non Hymenea colit.</l>
         </div>
         <div xml:id="C134">
            <head> De Chichia amasio Dianę</head>
            <l>Ardet formosam deformis Chichia Dianam;</l>
            <l> Spernit deformem pulchra Diana uirum.</l>
            <l>Conueniant ut uota, Deus, uel pulcher ut ipse</l>
            <l> Fiat, deformis uel sit ut illa iube.</l>
            <l n="5">Spernere deformem deformis desinet ille </l>
            <l> Atque eadem pulchrum pulchra Diana colet.</l>
         </div>
         <div xml:id="C135">
            <head> Ad Priapum</head>
            <l>Dic quibus in terris habites, lasciue Priape,</l>
            <l> Hortos te quoniam deseruisse ferunt.</l>
            <sp who="Priapus">
               <l>»Est inter geminos uallis foedissima colles:</l>
               <l> Hic patet in media nunc mihi ualle domus.«</l>
            </sp>
         </div>
      </body>
   </text>
</TEI>