<TEI xmlns="http://www.tei-c.org/ns/1.0">
   <teiHeader>
      <fileDesc xml:id="gotius-i-panegyris">
         <titleStmt>
            <title ref="gucet02-p01-1493">Panegyris Wladislao Hungarie et Boemie regi, principi invictissimo dicta, versio electronica</title>
            <author ref="http://www.wikidata.org/entity/Q97289093">
               <persName xml:lang="hr">Gučetić, Ivan</persName>
               <date>1451-1502</date>
            </author>
            <editor>
               <persName>
                  <ref>Fialová, Andelă</ref>
               </persName>
            </editor>
            <editor>
               <persName>
                  <ref>Hejnic, Josef</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
Prima editio electronica.
</edition>
         </editionStmt>
         <extent ana="B">Mg:B Verborum 743</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
            Hrvatska.  <date>Ožujak 2012.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Fialová, Andelă ; Hejnic, Josef: Ioannis Gotii Ragusini "Panegyris Vladislao
                    regi dicta". In: Archivum Trebonense (1971), s. 151-172. </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1493" period="14xx_3_third">1493</date>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 15 (1401-1500)</term>
               <term>1451-1500</term>
            </keywords>
            <keywords scheme="genre">
               <term>prosa oratio - oratio</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-03-05</date>
    Početna verzija
</change>
      </revisionDesc>
   </teiHeader>
   <text>
      <body>
         <div>
            <milestone unit="page" n="1r"/>
            <head>Ioannis Gotii legati Rhagusini Panegyris Wladislao Hungarie et Boemie regi,
                    principi invictissimo dicta.</head>
            <p>Postquam te omnes Pannonie principes, sacratissime rex, ipsa eciam universa
                    Pannonia maximo omnium consensu ac pleno ore regem sibi lectum salutatumque et
                    ad se iucundissime susceptum sancto et celitus lapso diademate coronavit et de
                    hoc optatum nuncium littere celsitudinis tue reipublice nostre attulere, Rachusa
                    (Nova Epidaurus ab eruditis nuncupata, <pb n="153"/> civitas nostra, imo tua,
                    invictissime princeps, nedum per epistulam magnitudinem gaudii sui tanta pro re
                    merito conceptam, verum eciam per nos legatos voluit exprimere, mandavit
                    insuper, uti eam post graciarum accionem ob tua in nos maxima beneficia tuo
                    arbitratui expositam offeramus pedibusque tue <sic>magestatis</sic> commendemus.</p>
            <p>Nemo igitur mirari debeat, si voluptatis incredibilis, leticie incomparabilis,
                    gaudii inmortalis igniculos pectoribus nostris te Pannonico rege declarato
                    suscitatos verbis referre non possumus, cum omnem vim dicendi ac copiam huius
                    tanti gaudii inmensitas exsuperet, <milestone unit="page" n="1v"/> in quo tamen
                    exprimendo ingrata erit, si non et ipsa colletetur oracio. Gaudet profecto mirum
                    in modum respublica nostra, eminentissime rex, et vultus illos priores, situ et
                    squalore per minas ac metus inimicorum infectos inmutavit magnosque sibi tutande
                    libertatis assumpsit spiritus et sub operculis nominis tui invictissimi
                    constituta, armatos hostes ipsa eciam inermis parvifecit et cunctas inimicorum
                    vires spernit. Bellica demum instrumenta et arma, que prius pro salute
                    defensanda proque arcendis hostibus fabricaret, ad civitatis utique servet
                    ornamentum. Annosi eciam senes hoc tanto tamque gravi bono vehementer exhilarati
                    sunt et baculis proiectis, quibus membra senio tremencia fulciebant, internis
                    quibusdam nove et inaudite voluptatis aculeis exagitati atque incensi et
                    inflammati ardore gressus ut iuvenes huc et illuc ferunt. Quibus licebit sub te
                    rege nostro sapientissimo et fortissimo reliquum etatis in alta mentis
                    tranquillitate proferre et corporis, <milestone unit="page" n="2r"/> quod prius
                    dubie saluti tantum prospiciende intenti conterebant. Exultant deinde universi
                    iuvenum conventus ac veneranda matronarum nostrarum comercia et candide
                    puellarum turbe, pueri eciam ipsi vultibus ac gestibus innuunt leticiam. Tanto
                    namque ipsius nature imperio intime quedam gaudii flamme in cuiusque vultibus
                    excuti maxime solent, quando communis omnium salus lapsa pene erigitur ac
                    servatur a discrimine tempestatum portum tandem securitatis ingressa componitur.
                    Sacrarum deinceps virginum impollutus ordo gloriam Deo cnait et tantum pro
                    felicissimo incolumitatis tue statu securus preces effundit, in quo tota earum
                    salus <pb n="154"/> sita esse videtur, cum prius tamen pro civitate nostra, pro
                    templis, pro patria, denique salute solicitus anxiusque Deo precibus instaret
                    continuis et ut procula a nobis hostilis ille furor arceretur, penatibus nostris
                    in dies imminencior, antelucanis vocibus celos pulsaret. Quid demum menia
                    nostra, olim nutancia metu instantis ac <milestone unit="page" n="2v"/> maximi
                    discriminis vicina inimicorum peste, firmata nimirum vallataque inmensa nominis
                    tui mole et erecta ad sidera nimium sibi placere videntur, non minas, non
                    obsidiones, non insidias ullas, non victus angustias, non telorum iactus
                    volitancium, non vineas aggeribus institutas, non validos arietum ictus, non
                    tormenta ruinam minitancia neque ulla hostilia machinamenta te incolumi,
                    beatissime rex, expavescunt.</p>
            <p>Pulchrum erat profecto spectaculum, cum nobis littere maiestatis tue te regem
                    nostrum nunciassent, cernere universum populum undique in forum turmatim
                    confluentem diligenter anxieque <sic>percunctari</sic>: "Estne ille Wladislaus, ille
                    integerrimus, ille princeps sanctissimus, rex noster constitutus?" Tum voti
                    compos effecta civitas (notum enim erat te Pannonica corona redimitum) videbat
                    omnia referta alactritate et leticia, par ubique gaudium, pares animi
                    clamoresque pares ubique ad agendas inmortali Deo gracias efferebantur: hinc
                    pueros proiectis trivialibus ludis confluere, <milestone unit="page" n="3r"/>
                    inde iuvenes catervatim concurrere spectabamus, senes eciam non etate retardatos
                    egrosque non adverse valitudinis labore detentos adesse. Tunc quidem alii
                    longius vivere exoptabant, alii, nunc est maxime vivendum, asserebant. Ipsa
                    eciam feminarum grata fecunditas summam capiebat voluptatem, quod quicquid
                    peperisset essetque proxime paritura, tanto principi famularetur ac serviret.
                    Nihil deinceps aliud in foro, nihil in circulis, in templis, in domibus, in
                    cenis, nihil denique quoquo gradum proferebas, nisi rex noster Wladislaus
                    personabat. Os deinde parvulorum, cum pene lingue infancia proferre nequiret, te
                    tamen, quoquo modo poterat, exprimebat. Dies insuper artificum brevior, labor
                    eciam minor, huius quidem -- tam grata tamque iucunda -- nominis <pb n="155"/>
                    appellacionem transibant. Sic igitur civitati nostre et publicis votis redditus
                    mirabiles quosdam omnium nostrum in te <corr>amores</corr>
               <corr>excitasti</corr> et ita excitasti, ut
                    te amemus tamquam patrem, veneremur uti regem et dominumsuspiciamus velut arcem
                    salutis nostre <milestone unit="page" n="3v"/> tutissimam. Ac veluti Ledei
                    quidem iuvenes, geminum celorum sydus, naufragis carinis et trepidis nautis
                    <sic>asperimoque</sic> maris celique turbine ac tempestate iactatis leti felicesque
                    fulsisse solent, ita et tu nobis hoc tempore vehementer laborantibus,
                    fulgentissime princeps, totus serenus salutem eciam afferens tamquam e celo
                    missus apparuisti. Cuius eterno splendore et inmenso quodam lumine tenebre
                    nostre interiores procul a nobis eicientur et ad ultimas terrarum naciones
                    proscripte quidem exulabunt. Ecce nunc in propatulo est, quantum Rhacusa famula
                    celsitudinis tue et cultrix perpetua, quantum, inquam, consecuta est te rege
                    Pannonum citato faustissimo auspicio.</p>
            <p>Sed quid de ceteris gentibus, nacionibus ac populis, quos Romana fides
                    sanctissimis ulnis circumquaque complectitur, dicendum putem? In gaudium
                    diffunditur inauditum quidem Christiana resp/ublica/, serenissime rex, hoc tam
                    excelso et sperato munere ab optimo maximo <milestone unit="page" n="45"/> Deo
                    sibi concesso, cui quidem inmortales agit gracias, qui Wladislaum hac tempestate
                    prestantissimum ac omnium sapientissimum principem, Kazimiri regis olim
                    Polonorum eminentissimi filium, tantum extulit provexitque, ut eo duce
                    felicissimo ac fortissimo quicquid sibi bello et armis fuerit occupatum, bello
                    et armis eciam redimere valde speret. Et hoc merito quidem, nam et natura et
                    virtus, ipsa eciam fortuna, quantum possint viriumque habeant, in te solo
                    cumulatissime expressere. Quid enim te nobilius, dive rex, quid generosius, quid
                    demum clarius dici aut fingi potest, quem genuit Kasimirus, rex Polonorum
                    prestantissimus et ipse a patre rege natus, genuit, inquam, ex filia Alberti,
                    regis Pannonum fortissimi, connubio sibi iuncta. Huic frater, avunculus tuus
                    Ladislaus et ipse rex fuit Pannonum invictissimus, cuius mater, avia tua,
                    progenita est a rege olim Pannonio felicissimo Sigismnudo et Romanorum
                    imperatore eminentissimo. Nec preteribo eciam patruum tuum Wladislaum et
                    ipsum</p>
            <pb n="156"/>
            <p>Pannonum regem fulgentissimum, qui cum armatus tela inter <milestone unit="page" n="4v"/> et enses pro Christi nomine <corr>defensando</corr> felicissime
                    cecidisset, imo cadendo vitam comparasset, maximum sibi suisque addidit laudis
                    incrementum et glorie. Ecce igitur clara et illustris genitura tua ac
                    circumquaque nobilissima, nomen celsitudinis tue eternitati commendavit
                    locavitque in altissima specula lumine quodam fulgens sempiterno, uti
                    posteritati luceat in experimentum nobilitatis. Cui quidem sic excusso et
                    absoluto existenti addidit eciam decus corporis et dignitatem et venerabilis
                    forme eleganciam supremus ille rerum fabricator, ut plane in ambiguo sit, utrum
                    te nobilitas an forma certatim invicem contendentes <sic>perfeccior</sic> esse videatur.
                    Arbitror nimirum, speciosissime princeps, quod divinus ille animus venturus in
                    corpus et celitus tibi missus dignum sibi voluerit hospicium, quo susciperetur,
                    fingere, et par habitaculum, quo viveret, formare. Hec itaque augustissima
                    facies tua efficit profecto, ut qui te viderint norintque animi tui splendorem,
                    nesciant prorsus, an te magis <milestone unit="page" n="5r"/> mentis an vultus
                    obtutibus admirentur. Sed mihi exire maturanti in acta virtutum tuarum multa se
                    offerunt maiorum tuorum cum bello tum pace egregia monumenta, quorum
                        <corr>persequcionem</corr> abstulit mihi hoc tempore rerum tuarum magnitudo,
                    lux eciam ipsa ab orbe nostro festinato casura: quamvis illi nobilissimis
                    gentibus, ferocissimis populis, bellicosissimis nacionibus non minus armis quam
                    prudencia a te superatis mirum in modum inclaruerint, verum enimvero morem geram
                    omnino progenitoribus tuis, si hoc precipuum afferam, quod eorum nomini maxime
                    conducit, quod te scilicet talem ac tantum protulere principem, qui debeas
                    Romani nominis nutancia fata suscipere et tanti conatus subire molem.</p>
            <p>Sed ut te a puero aspiciam, christianissime rex, a primis annis totum te sibi
                    bone artes non invitum quidem <corr>vindicavere</corr> et imprimis sacrarum
                    litterarum sublimis illa iucunditas, que ad celos viam facit, quibus preter
                    ceteras disciplinas maxime intentus dedisti de te indubitatam gentibus censuram
                    te fere principem primum omnium et a quo salus romane fidei penderet, ex
                        <milestone unit="page" n="5v"/> quo in exordio vite <pb n="157"/> precipua
                    litterarum studia amplexus es et in quibus eterna salus eniteret. Hinc tecum
                    crevit summa religionis cura et perpetua cultus observancia in optimum
                    maximumque Deum. Nihil enim apud te censebas iucundius, nihil suavius quam soli
                    Deo inservire et eo operam impendere, quod principi virtutes omnes imperatorias
                    prestare possit, iusticiam, liberalitatem, animi magnitudinem, facilitatem,
                    mansuetudinem, clemenciam, frugalitatem et rerum omnium continenciam, de quibus
                    voluptatum blandimenta rapuere prefecturam. Hec quidem virtutes tantum ex equo
                    tecum vivunt, integerrime princeps, ut non facile dignosci possit tene ille
                    beaciorem an tu illas eminenciores efficias. Quibus profecto armatus ad Boemie
                    regnum, que procio est Germanie, puer pene accessisti. Rex itaque constitutus et
                    assumpto regni gubernaculo quanta religione iusticiam colueris, humani comercii
                    vinculum, quis est qui ignoret. Testis est universa Boemia, que te rege preter
                    ceteros iustissimo ita fruitur, ut res eius ac facultates cum <milestone unit="page" n="6r"/> privatim tum publice in incrementa extendantur et in
                    dies augeantur. Nulle ibi rapine, ius suum cuique tribuitur, nuli violencie
                    metus, quisque domibus patefactis modo libuerit, securus degit. Tu vero, ut
                    aiunt, iustissime rex, nihil tam libenter pollicebaris, quin promissa libenter
                    absolveres et verba re sanctires. Testis demum universus orbis: nam ad efferas
                    quoque ac prope ignotas naciones equitatis et rectitudinis tue splendor illuxit.
                    At summa illa prudencia et consiliorum tuorum altitudo, que sepe in secundis,
                    sepe in adversis rebus spectata est, quam tui <corr>frequenter</corr> hostes
                    admirati non minus quam tela et arma exhorruerunt, eiusmodi est, ut sine vera
                    laude vel pocius veneracione nec nominari possit nec cogitari. Admirabilem vero
                    ac prope incredibilem fortitudinem tuam, qua labores, vigilias, pericula, dura
                    demum omnia ac difficilia inmotus interritusque ab ipsa adolescencia pertulisti
                    animumque illum excelsum omnia concernentem, que mortalibus preciosa videntur,
                    in que omne gloriosum facinus, promptum atque accinctum, quod <milestone unit="page" n="6v"/> tantum flumen est ingenii, que <pb n="158"/> tanta
                    dicendi felicitas, ut celebrare dignis laudibus possit. Modestiam quoque tantam
                    tibi inesse videmus, ut minoribus eciam in rebus non desit ordo, dictorum
                    factorumque omnium modus, ita deinde liberalem, ita te munificum in omnis
                    exhibuisti, ut non tibi tam tuum, quod cepisti, quam quod dedisti, videretur.
                    Mansuetudo vero tua et clemencia quibus laudibus, qua nominis eternitate
                    celebrabuntur? Hec enim eo clariora in rege, quo rariora sunt. Ceterasque
                    virtutes tuas pretereo, quas preclaras ac inauditas in maiestatem tuam ita ars
                    et natura coniecerit, ut velud exemplum quoddam ac spectaculum nobis propositus
                    esse videaris, in quo contemplemur (ut hoc iterum dixerim), quantum in homine
                    virtus possit. Hec a te plurima virtutum decora parata si velim persequi,
                    sacratissime rex, et me dicentem angustia temporis deseret et ingenioli mei
                    mediocritas nimio pondere depressa succumbet. Quas qui iam dudum amplecti velit,
                    mentem sibi a Deo inmortali exoret, que <milestone unit="page" n="75"/> tantam
                    molem sustinebit, optare eciam vitam per secula debet et innumerabiles evi dies
                    et quantos tu mereris annos. Illud vero affirmo has esse, que te supra omnem
                    regiam dignitatem extollunt, que imperii maiestatem sub se vident, que regie
                    claritati alium longe maiorem adiiciunt fulgorem.</p>
            <p>Unum insuper asseram celsitudini tue tam libenter quam necessario dicendum, quod
                    virtutum tuarum eternitati novum quendam et inusitatum nec alias aut raro
                    cognitum addit splendorem. Cum enim bella fiant, ut in pace vivatur nec Romano
                    imperio absque Cannensi clade pax successit, eo temporis cum
                        <corr>Hannibal</corr> urbem infestaret, quibus es tu preconiis illustrandus,
                    quo laudum nomine honestandus, qui Boemie tue ferocissimos in bella populos non
                    armis, sed pacis artibus, prudencia et consilio, domuisti. Arma namque pariunt
                    cedes, sanguinem, truncos cadaverum passim iacencium, depopulaciones, rapinas,
                    sacrorum direpciones, captivitates puerorum ac matronarum predas, virginum
                    stupra, iacturas denique et gencium et civitatum. Pax vero, que est cum iocunda
                    tum salutaris, dirruta instaurat, instaurata exornat, civitatem adauget, imperia
                    protendit, gignit ingenia, <milestone unit="page" n="7v"/> bonas <pb n="159"/>
                    artes parit, quicquid nascitur, alit, quicquid alit, educat, virtutibus demum
                    omnibus erigit artem et habitaculum perpetuum, ipsum eciam chaos iampridem in
                    elementa distinctum tuetur. Pax deinceps et in celestibus dominatur. Legimus
                    enim celos ipsos vertigine sua, perpetuo quodam cursus ordine suavissimos
                    indigenarum aribus offere contentus eosque, ne ab ullo quidem adverso impediri
                    signorum deinde ac planetarum ceterarum quoque stellarum fulgencia lumina,
                    quibus celorum machina illustrata divicias suas videtur terris ostentare, ita
                    inter se arctissimo quodam pacis vinculo atque lege convenire, ut quodque in suo
                    regno triumphans maneret. Postumius Libertus primus omnium ovans urbem ingressus
                    est, quoniam bellum leviter et sine cruore gesserat, myrto Veneris Genitricis
                    coronatus divus Augustus <corr>assequutus</corr> est nomen ex rebus robore belli
                    comparatis, sed maioris prorsus consecratus est glorie, dei fere nomen adeptus,
                    quo tempore terris bis Iani templo clauso ingenti pacis <milestone unit="page" n="8r"/> altitudine remissis imperavit.</p>
            <p>O principem felicissimum et astris conferendum, cui contigit pacis artibus de
                    facili consequi, quod alii non absque cruore conati sunt perficere! Tu itaque,
                    eminentissime rex, his corporis et animi bonis fulgens aut nullis aut raris
                    concessis et fortune successibus plenus, que tibi semper a teneris annis
                    fidissima comes astitit ad huius Pannonici regni gubernacula capessenda
                    incredibili omnium Pannonie principum optimatumque consensu, ingenti eciam
                    populorum et nacionum plausu et lectus et susceptus es et tandem, rex
                    faustissime, declaratus. Ubi ita eluces, ita excellis, ita omnibus in rebus
                    mirabilis videris et existis, quas geris in dies mentis oraculo, ut virtutes
                    illas, quas sub patre tuo, rege olim sapientissimo, et dum Boemiam tantum
                    frenares, comparasti, tanto regni huius fastigio reddas clariores simulque et
                    hoc regnum virtutibus tuis efficias sublimius. Veluti enim ardens gemmarum
                    purpura, quanto puriori auro insidet, tanto redditur oculis nostris fulgencior
                    aurumque, quo habitat, exprimit comercio suo nitidius <pb n="160"/> feliciusque.
                    Ita et ipsa virtus una cum imperio crescit et imperium <milestone unit="page" n="8v"/> cum virtute et quo magis res geste augentur, eo maior et virtus,
                    qua geruntur, efficitur. Gesta eciam pariter comite virtute magis inclarescunt,
                    verum si prius hic aliquid se tibi fortune volumen asperius obiecerit, tua illa
                    prudencia divina prope explicasti, nullum quippe laborem, nullum periculum
                    renuisti, modo tibi experiri animum et virtutem exercere pro servanda augendaque
                    Pannonici imperii maiestate liceret. Nec ab illa quidem oneris mole turbatus es,
                    sed ut Olimpi monits arduus apex, qui summitate sua et ventos excedit et hiemes
                    serenusque nulla nubium caligine premitur, extollitur pluviis eminencior
                    auditque sub pedibus varias procellas invicem colluctantes et tonitrua ignibus
                    micancia calcat, sic tuus ille animus omni furore adversoque motu depulso liber
                    emersit et victor tandem magnitudine sua fruitur. Nam cum videres regni tui
                    sublimitatem infestatam ab hostibus, per asperrima hiemalis tempestatis frigora
                    et inter oppositas continuasque nives imbresque tantos, quantos Pleiades,
                    nimbosa <milestone unit="page" n="9r"/> celorum sidera, solent effundere,
                    paciens eciam ultra fidem laboris et viarum turbinis oblitus, ut opem feras
                    Pannonice corone, magnis itineribus hinc es digressus. Tum cito reversus cum
                    maximis Boemorum tuorum copiis ingenti eciam armorum strepitu et equorum hynnitu
                    tamquam fulmen ab ethere vibratum et repentinus in hoc regno et galeatus
                    emicuisti et unde clam solus quasi discesseras, eo palam valido quodam exercitu
                    comitatus apparuisti atque omnes, qui tibi molesti erant, subito quodam ictu
                    tamquam igneo fulguris impetu huc et illuc dispersos fudisti et quicquid
                    inplicatum extitit, evolvisti et sic omnis ad votum composuisti, ut te omnes
                    pocius e celo lapsum quam in terris natum suspicentur. Iulii profecto Cesaris et
                    industriam in rebus conficiendis adequasti et celeritatem et in armis demum
                    prestanciam, fortunam vero longe quidem superasti. Nam cum ille a Dirachio
                    piscatorium navigium in littore maris nactus Brundusium versus ad accersendas
                    militum copias, que ibi cessabant, transvehi maturasset, adversa <pb n="161"/>
                    procella reiectus infecto eciam voto rediit in Epirum. Tu vero et superata
                    itinerum tempestate et traducto in Pannoniam exercitu victoria <milestone unit="page" n="9v"/> es magna tui cum gloria potitus. Nunc itaque rebus tuis
                    clarissime gestis et victor frueris et triumphator.</p>
            <p>Sed est, est, inquam, ac recedat Quinti Fabii Maximi et ob Hannibalem mora
                    fractum Cunctatoris appellati, summus de Liguribus triumphus! Excidat a memoratu
                    C. ille Marius, quod Iugurtham, Numidie regem captum ante currum egerit deque
                    Cimbris Teuthonibusque gloriosam victoriam retulerit! Pretereatur eciam P.
                    Scipionis Affricani de victa Carthagine triumphalis in urbem ingressus
                    incredibili omnium gencium spectaculo! Nec consecretur eternitati Lucius Emilius
                    Paulus victo per se Macedonum rege, Philippi filio, et a se in triumpho ducto!
                    Nec magnus Pompeyus, quem leta Roma sepcies lauro ob victoriam redimitum
                    salutavit neque demum divus Augustus tris triumphos in urbem reversus agens
                    imposito fine bellis civilibus, dum tu, prestantissime princeps, post multas
                    victorias tuas fortune imperio subactas quottidie ducis in triumpho viciorum
                        <milestone unit="page" n="10r"/> agmen captivum, scelus subactum, domitam
                    perfidiam, audaciam exinanitam, cathenatum furorem, seviciam in suum cruorem
                    intumescentem, fastus depressos, superbiam expugnatam, inutilium voluptatum
                    debellatos impetus, deliciarum instrumenta recisa, extinctam libidinem, luxuriam
                    ferreis nexibus vinctam atque eius parvulos alumnos manicis pedicisque
                    coercitos. Tu vero, eminentissime rex, in altissimo omnium virtutum, que tecum
                    crevere, comercio aureum supra currum et pluribus resonantem victoriis totus
                    fulgens, totus radians resides atque inde simul pariterque <sic>despicitis</sic>
                    hostes ante pedes vestros infeliciter actos et vultus habitusque vestri
                    maiestate et celesti quodam splendore situ et squalore ob diuturnum carcerem
                    obsessos in angorem <sic>compellitis</sic>. Hic est triumphus egregius, hec
                    pompa omnibus exuviis spoliisque preferenda, in qua nihil casurum, nihil mortale
                    dominatur. Non hic expugnatur Numancia aut Hannibal ad venenum compellitur, non
                    ferocissimi Gallie populi opprimuntur <pb n="162"/> neque Egiptus Romano additur
                    imperio, sed animi multiplices et effreni (quod maximum est in principe)
                    superantur impetus. Quod qui fecit, Deum non hominem referre videtur.</p>
            <p>Sed hec <milestone unit="page" n="10v"/> uno in te iuvene tanto prestancius
                    enitent, fortissime rex, quanto anni tui nondum evo maturi liceencius in
                    voluptatis recessus abire utique possint nec habeant ad deliciarum irritamenta
                    viarum angustias. Quinymo in primo adolescencie ingressu ita animum celesti
                    quadam continencia formasti, ut nihil de solutis cupiditatibus, nihil de
                    concessis etati remissionibus deque vagis voluptatibus in castrum hoc et divinum
                    pectus admitteres. Parit namque virtutes labor, ocium gignit voluptatem, quorum
                    alterum victuros homini dies, alterum affert perituros. Tu itaque Alciden Iove
                    natum imitatus erexisti nomini tuo altissimam conspicuamque arcem opere
                    magnifico, quam nulla vis, nulla unquam expugnabit etas. Si tuis igitur
                    temporibus magnus ille Pompeius viguisset, te sibi parem ultro nimirum
                    delegisset, si Gaius Cesar, te libens tulisset superiorem, si denique Porcius
                    Cato, vite sue pro viribus te dominante consuluisset, ne dicam mortem sibi
                    conscivisset. Tu etenim securus et letus regni huius <milestone unit="page" n="11r"/> gubernacula, dum alii principes cura et metu suspensi attonitique
                    imperent et minime hiis, quibus presunt, confisi dumque prodeant in forum hinc
                    atque inde satellite vallati et domum teneant militibus circumventam thalamoque
                    vigiles apponant custodes, tibi amor ac universe Pannonie benivolencia (ut
                    omittam generis tui splendorem) tutella est et inexpugnabile munimentum. Atque
                    ubi alii extrinsecus arma ad tutamen inquirere coguntur, te tui interni milites,
                    comites et clemencia ceterarumque virtutum claritudo servant ac tuentur.
                    Securitas enim principis longe quidem validior est, que fundamentum virtutes
                    habet et populi affectus, quam que externis tantum armorum subsidiis innititur.
                    Hec namque cito corruet, illa ibit in secula, in dies robustior.</p>
            <p>Dicam igitur, o princeps eterne, de incredibili pietate tua, que talis in te hoc
                    tempore ac tanta illuxit, qualis <pb n="163"/> et quanta a condito evo raro
                    adhuc inventa predicatur. Sola enim tuum illum animum semper invictum superavit,
                    sola effecit, ut tu rex Albertum, fratrem tuum optimum, regem alterum erigeres
                    et creares utque tuus in fratrem <milestone unit="page" n="11v"/> ardentissimus
                    amor spolia de te reportaret et sincera in sanctam parentem tuam caritas
                    triumpharet, cuius precibus non invitus quidem paruisti. Et dum in hoc a fratre
                    simul et matre vincaris, victor <corr>es</corr> eminentissimus effectus et
                    triumphator. Et eo magis excellis atque emines, quominus conatus es, quin animum
                    tuum excellentem ac eminentem, facilem mitemque dilecto fratri ac pie parenti
                    tractandum permitteres ac indulgeres. Quid enim hac tua munificencia largius,
                    quid animi magnitudine prestancius, quid pietate demum sanccius inveniri potest?
                    Dicentur hec de te, semper invictissime princeps, dicentur, inquam, et quousque
                    poetarum precessere figmenta, propagabuntur. Nam et alii quidem imperia largiti
                    sunt, sed sola donarunt imperia. Tu vero et regnum fratri et animum pariter ac
                    benivolenciam indulsisti. Hec est miranda largicio, hoc inmortale obsequium, hec
                    indulgencia inter siderum locanda comercia, que plus danti afferunt quam
                    accipienti et propius eum inhabitant, a quo exeunt, quam in quem <milestone unit="page" n="12r"/> conferuntur. Ac si hoc tuo tempore Quirinus ille,
                    Romani conditor imperii floruisset, Remum fratrem te quidem imitatus in regni
                    partem admisisset. Neque arma inter fratres de Thebano imperio invicem
                    concertancia surrexissent, si tua hec in fratrem pietas Etheoclen et Polinicen
                    ammovisset. Talis amor et Castora iam pridem et Pollucem geminos fratres inter
                    astra contulit. Hec eadem te una cum fratre tuo fata manent, qui tibi et
                    observanciam exhibet et veneracionem et ad nutum mandati tui totum se libens
                    exposuit. Cum vos itaque ex hoc fragili corporis carcere evolaveritis ad
                    superos, lucebunt sidera vestra prope Tindaridas eternum et celi splendorem
                    flammis recentibus fraterne pietatis et coram summo Deo felicium animas augebunt
                    exultantes.</p>
            <p>Sed cum plurima in te et nature munera et fortune ornamenta inmortalis Deus
                    preter ceteros principes cumulatissime congesserit, quecumque largiris et donas,
                    penes te sunt <pb n="164"/> et hiis semper tamquam propriis frueris. Ac veluti
                    Oceanus ille, quas celo et terris summinstrat, easdem possidet aquas, ita et tu,
                    quodcumque fratri <milestone unit="page" n="12v"/> dedisti, solus habes et
                    obtines. Huc itaque nuper attulisti geminas tecum coronas, Boemicam et
                    Polonicam, et eas huic sanctissime Pannonum corone subiunxisti ex floribus in
                    celis nascentibus et manibus divum compacte et huic regno misse. Cui utique ambe
                    famulantur et certatim applaudunt, quam suspiciunt, admirantur, colunt,
                    observant, venerantur et suam reginam salutant. Ast hec modo hanc modo illam
                    hilaris respicit, diligit, amat, alit et miris quibusdam affectibus amplectitur
                    gaudetque et sibi maxime placet et in ethera mentem sublimat videns ante se
                    prosterni tot regna, tot provincias, tot naciones. Quis non ergo Wladislaum
                    regem nostrum tot diadematum coruscantem fulgoribus expavescet? Expavere modo
                    summi imperatores, qui magnis conatibus in imperii tui maiestatem concitatis
                    nominis tui magnitudine et virtutum mole prospecta ultro a ceptis et festinato
                    recessere. A te itaque et armato regni huius libertas servata est et aucta
                    quidem dignitas togato. Nam te et nobis galee splendor gemmis <milestone unit="page" n="13r"/> undique coruscans et divini verticis tui sublimitatem
                    exprimens, aureus eciam clipei candor et armorum igneus ille nitor horrendum
                    hostibus obiecere et trabea Palladiis modis contexta et Typrio acantho insignis
                    deposito ferreo, semper tantum de bello cogitans, admirandum. Quorum alterum
                    veneracionem tui, alterum terrorem illis incussere. Peperit salutem nomini
                    Romano ille dies communis boni auctor, quo tu regni huius imperium suscepisti.
                    Auspicia eciam tua, beatissime rex, omnes gentes maxime timebunt, que regni tui
                    extremitates vel attingunt vel spectant: Ea namque parte, qua lucis exordium
                    est, Anarti, Teurisci, Cistobocidarum populi, Tibiscum deinde, Rabosum
                    Alucanique flumina incolentes, Meotim eciam paludem et mare Ponticum quave solem
                    cadentem excipit Oceanus, Goreta silva et gens Noriciorum Vindelicorumque et
                    memoratum Elvetiorum nemus, tum Adula mons, qui tuum Istrum peperit, septem
                    hostiis in mare Ponticum salientem Rhenique primas excussit <pb n="165"/> voces,
                    qui tandem magnus Germanicas undas <milestone unit="page" n="13v"/> aggreditur
                    et eo impetus suos enervat, Rhodani deinde pater est, quem mare Gallicum
                    multorum fluminum receptubus tumentem excipit quaque Arctos polo firmata,
                    subiectis terris semper aspirat sali, populi pictique Agatirsi, Pagirite, Sauri
                    Boriscique, sed qua Liber pater triumphans siti laboravit, Albani Babiique,
                    moncium et tocius Adriatici maris incole. Et non solum hii populi, sed quos
                    externus calor abegit aut continuum frigus <corr>separavit</corr> aut interfusa
                    equora a nostro disterminarunt comercio. Non Indos latum Oceani mare et tumidi
                    fluctus securos, non Bosphoranos aspera hyems inmunes, non <corr>Arabes</corr>
                    demum medius calor ab armis tuis intactos (modo animum ad hoc intenderis)
                    reddere potest. <corr>Predicetur</corr> igitur terra Cretensis parvi Iovis
                    illustrata cunabulis, qui terrigenas Gigantes virium inmanitate celos
                    infestantes fulminavit, assurgat in fastus Apollinis numine <sic>reptata</sic>
                    Delos, qui Phitona serpentem sagittis confecit, extollantur demum alumno Hercule
                    nobiles Thebe, cuius inmenso robore Nemeus leo et Lernee hydre <milestone unit="page" n="14r"/> innumeri cecidere hyatus, dum sibi gaudet Polonia,
                    Wladislai regis genitura clara, in quo virtutes simul omnes vigent, que singule
                    in omnibus predicantur, in quo Romana fides portum salutis et extructum et sibi
                    expositum speculatur, cuius faustissimo auspicio hostilis nuper evanuit rabies
                    in Romanum tumefacta nomen, quem rerum potentem terrarum ac gencium divum,
                    quicquid celorum testudo premit, expavescit.</p>
            <p>In hunc itaque doctorum natum centum ora et totidem conferantur voces proiectis
                    veteris fabulositatis figmentis, in hunc facundus Helicon, vocales declinet
                    undas et Pieridum turba victura excitet ingenia. Huic gesta scribencium nocturne
                    inserviant cure nec de historie eternitate angantur, cum ab ipso scriptis suis
                    perennis exeat splendor. Hic Parrhasii vivat in tabulis, hic niveo spiret in
                    ebore Phidiaco expressus celo, hic gemmis Pyrgotelis incisus irradiet, hunc era
                    Lysippi conflata exprimant et candidum Praxitelis referat marmor. Et sic in te
                    hiis artibus illustrato duo maxime fulgebunt, dive rex, virtus et forme
                    dignitas, <pb n="166"/> quorum alterum te prestitit opportunum, <milestone unit="page" n="14v"/> qui reipublice christiane laboranti succurreres,
                    alterum decentem, quo viso terrarum incole veluti mentibus sic et oculis morem
                    gerant.</p>
            <p>Sed iterum ad nos gradus proferremus, preclarissime princeps, finem dicendi
                    facturi, ne te rebus christianis prospicientem longiori oracione detineamus, cum
                    presertim nullius oracionis laude indigeas per te ipsum et laudabilis et gloria
                    plenus et hec temporis angustia non parum nobis auferat de multitudine virtutum
                    tuarum. Maximum itaque hoc tempore beneficium in nos contulisti,
                    munificentissime princeps, cum ad nos pedestres copias tuo sumptu mittendas
                    instituisses, uti civitati nostre perpetuo corone tue famulanti subvenires et in
                    lubrico securitatis certamine laboranti succurreres. Sed adiicit huic rei
                    plurimum fulgoris et gracie animi tui munificencia et studium. Nam neque
                    expectasti, ut te precibus fatigaremus neque moras ullas adduxisti neque nos
                    parca manu iuvare voluisti, sed hoc ea celeritate, promptitudine, liberalitate,
                    affectu gestum est, ut appareret non alienam rem, <milestone unit="page" n="15r"/> sed propriam (sicuti est) a tua sublimitate curari. Si pluribus eciam nos
                    indigere cognovisses, persuasum habemus et te plura fuisse daturum, veluti per
                    litteras celsitudinis tue ingenue nobis confessum est te in nulla re nobis
                    unquam defuturum, quam vel honori vel usui nostro conducturam deprehenderes. Pro
                    hiis igitur beneficiis et promissis tuis maximis atque inmortalibus habemus
                    tibi, clementissime rex, gracias maximas et inmortales et si quando detur
                    occasio, referreus, imo habebimus, dive rex. Quis enim tanto principi referre
                    potest? O Ragusam felicissimam, o beatissimam civitatem, cuius hoc tempore a
                    divis et semper regibus progenitus princeps non est oblitus, cuius meminit
                    sanctissimus rex atque idem potentissimus et tot coronis insignis, in tanta
                    eciam rerum suarum mole occupatus, quam inmortali <corr>prosequutus</corr> est
                    beneficio, munificentissimus ac providentissimus princeps Wladislaus, quem
                    oculis presentem cernimus, cuius vultus maiestate ita omnes incendimur, ut eum
                    tamquam <pb n="167"/> numen veneremur <milestone unit="page" n="15v"/> non casu
                    aliquo aut forte, sed consulto celorum nomini Romane nutanti pene concessum.
                    Quid enim aliud a Deo inmortali Rachusa tua sperare potuisset, optime princeps,
                    quam quod ei hac tempestate ultro quidem et opportune prestitisti et sic nimirum
                    effecisti, ut metus cum tranquillitate, merores cum leticia, languores cum
                    gaudio, angustias cum largitate, labores cum quiete, bellum eciam inminens cum
                    pace commuteret. Totum namque tuum est, eminentissime rex, quodcumque boni sub
                    te principe nostro <corr>consequuti</corr> sumus tibique soli post Deum gracias
                    agimus et te nostrum auctorem conservatoremque et salutamus et mirum in modum
                    veneramur nosque tue maiestati tantum debere profitemur, quantum famulantes
                    optimo et benemerito principi debere fas sit. Ceterum civitatem nostram, que
                    semper radiantibus sanctissime Pannonum corone fulgoribus dedita fuit, tue
                    maiestatis arbitratui morigeram exponimus et quo ad natum tanti principis
                    flexibilis teneraque ducatur, exhibemus pedibusque tuis ita commendamus, ut eius
                    tutande <milestone unit="page" n="16r"/> curam peculiariter suscipere dignatus
                    omnibus gentibus, rex noster, innotescas, in cuius culturam et veneracionem
                    propensi et penitus profusi inauditis quibusdam interne superneque fruimur
                    gaudiis et ita fruimur, ut dum servimus, regnare quidem videamur. Nullum namque
                    apertum hostem habebimus, si tu nos respexeris, nihil timebimus, si tu nobis
                    custos affueris. Custodi igitur civitatem tuam, christianissime princeps, et
                    super eam egram pridem at nunc numine tuo exultantem manus tuas impone, que si
                    forte ope tua destitute perierit, frangentur profecto porte et funditus corruent
                    Romane arcis atque eius menia periclitabuntur. Tunc enim aditus hostili furori
                    ad invadendum christianum nomen asperrimis incursionibus latissime patebit.
                    Amittes preterea rem tuam, quam utique sanctissima regni huius corona semper
                    habuit nomini suo et glorie promptissimum ministerium, pro qua olim Ludovicus,
                    Sigismundi Romanorum imperatoris socer, ipse eciam Sigismundus, avie tue pater
                    matrisque frater, <corr>patres</corr> eciam tui Wladislaus et Ladislaus,
                    quatuor, inquam, Pannonum reges <pb n="168"/> felicissimi ac fulgentissima
                    lumina, ipse <milestone unit="page" n="16v"/> eciam Pannonie rex sapientissimus
                    ac fortissimus princeps mathias multa gessere memoratu digna, quos te nimirum in
                    beneficiis (si res exegerit) in nos conferendis longe fore speramus superaturum.
                    Nam hoc, amplissime, fatemur, nihil a nobis maiore voto expeti, quam ut
                    dignitati, ut amplitudini, ut glorie tue inserviamus. Interim, ut tibi prolique
                    ac nepotibus et posteritati tue ac universe Pannonie, nobis eciam nominique
                    Romano faustum felixque sit hoc regnum, Deum precamur, qui precipue in maximis
                    rerum voluminibus potencie sue robur declarat. Dixi, si prius hoc carmen
                    absolvero:

                <quote>
                  <l>Orbis magna salus, Martis decus, inclite Cesar,</l>
                  <l>sospite quo sevit barbara turba minus.</l>
                  <l>Te Romana ducem nutancia menia clamant</l>
                  <l>teque patrem terre Marcia castra sonant.</l>
                  <l> Te solum hostiles Christo prosternere gentes</l>
                  <l> posse tenent: hinc te laurea tota manet.</l>
                  <l> Hoc norunt populi, quos ultima Tethios unda</l>
                  <l> abluit, hoc felix ore fatetur Arabs.</l>
                  <l> Tu gelidum spernis fulgens, Auguste, Boeten</l>
                  <l> teque iuvat Libyes igneus ipse calor.</l>
                  <milestone unit="page" n="17r"/>
                  <l> Mente refers Phebum, princeps, bello quoque Martem,</l>
                  <l> maiestate Iovem, Pallada consilio.</l>
                  <l> Ecce trahunt triplices felicis stamina Parce.</l>
                  <l> Aspice: nonne tuum nomen ad astra ferunt?</l>
                  <l> Te duce laurigeros capiet modo Roma triumphos,</l>
                  <l> Ister et inmensus senciet ista tuus.</l>
                  <l> Iam cito captivos duces sub curribus hostes</l>
                  <l> victor, sidus erit inter et astra tuum.</l>
               </quote>
            </p>
            <closer>Acta Bude <date>iij-o Idus Augusti MCCCClxxxxiij.</date>
            </closer>
         </div>
      </body>
      <back>
         <div>
            <milestone unit="page" n="17v"/>
            <head>Ioannes Gotius reverendissimo in Christo patri domino Thome, electo Agriensi et supremo regis Pannonici cancellario s. d.</head>
            <p>Legite Pannegyrim nostram, reverendissime domine, invictissimo regi nostro
                    dictam. Tua enim dicatura est et tue <pb n="169"/> censure castiganda committitur. Quam
                    si recognoveris, sinas eam ingenii tui face illustratam, quoquo traxerit
                    impetus, abire. Nullas enim livoris notas expavescet gerens vexillum gravissimi
                    iudicii tui. Imitabitur profecto strennuum militem, qui sub maximo duce, bello
                    eciam et armis peritissimo, militans audacius hostes aggreditur. Difficile est,
                    hercule, causam pupillo absque patrono tueri. Te itaque hec ingenii nostri
                    recens genitura et cupit patronum et mirum in modum exposcit, que si tibi
                    placuerit, non poterit amplius in summa arce posita vel inimica acie oppugnari.
                    Gaudebit profecto e tuo sinu Socratico missa fieri peregrina et diversarum
                    gencium incola. Si per te vitam capiet, tibi debebit et tanquam in tuo penu
                    nutrita durabit nec unquam in senium verget. quis enim te <sic>doccior</sic>,
                    quis in sacris studiis sublimior, <milestone unit="page" n="18r"/> quis in omni
                    vite colore (ut omittam fidem et integritatem, precipuas virtutes tuas)
                    prestancior, quibus sane ornamentis cum apud omnis terrarum principes maximam es
                    auctoritatem consequutus, tum in primis apud augustissimum regem nostrum eo loci
                    habitus es, ut te quidem tanquam precipuam ac tutissimam arcanorum suorum
                    erigeret arcam et <sic>sanctiret</sic> efficeretque, ut tu in vinea sagax
                    simplicitate sui pectoris, taciti quidem, ima volveres et ardua curarum eventa
                    susciperes et regni demum pondera librares. Quid quod eciam nobis perspectum
                    sit, quantum sis reipublice nostre studiosus quantumque nos omnis diligas
                    amesque, exploratum habeamus. Iccirco et colit te civitas nostra et iure quidem
                    veneratur maximum namque in te salutis sue presidium posuit ac locavit. Ceterum
                    facito me principi nostro invictissimo commendatissimum, rogo, qui es apud
                    principem merito eminentissimus. </p>
            <closer>
                Vale, decus nostrum et maximum ornamentum, et
                me utere ad votum.
            </closer>
         </div>
      </back>
   </text>
</TEI>