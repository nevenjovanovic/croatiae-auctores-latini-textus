<TEI xmlns="http://www.tei-c.org/ns/1.0">
   <teiHeader>
      <fileDesc xml:id="marul-mar-epist-1502-03-03">
         <titleStmt>
            <title>Reuerendo in Christo pręsbitero Iacobo Grasolario, versio electronica</title>
            <author ref="http://www.wikidata.org/entity/Q336571">
               <persName xml:lang="hr">Marulić, Marko</persName>
               <date>1450-1524</date>
            </author>
            <editor>
               <persName>
                  <ref>Branimir Glavičić</ref>
               </persName>
            </editor>
            <editor>
               <persName>
                  <ref>Bratislav Lučin</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <p>Digitalizat modernih kritičkih izdanja, bez aparata.</p>
         </editionStmt>
         <extent ana="B">Mg:B Verborum 792</extent>
         <publicationStmt>
            <p>elektronska verzija: Digitalizacija hrvatskih latinista, znanstveni projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska. <date>Lipnja 2009.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Digitalni tekstovi prema Colloquia Maruliana, priredio Marulianum. Adresa: <ptr target="http://marulianum.storia.unipd.it/data/pdf/it/opere_latine/8.pdf"/>
            </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <place ana="origin">
               <placeName ref="https://www.wikidata.org/wiki/Q1663">Split</placeName>
            </place>
            <place ana="destination">
               <placeName ref="https://www.wikidata.org/wiki/Q641">Venecija</placeName>
            </place>
         </settingDesc>
         <particDesc>
            <person role="sender">
               <persName ref="marul01">Marko Marulić</persName>
            </person>
            <person role="recipient">
               <persName ref="22956282">Grasolari, Jacopo</persName>
            </person>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1502-03-03" period="15xx_1_third">1502-03-03</date>
            <placeName>Split</placeName>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 15 (1401-1500)</term>
               <term>Saeculum 16 (1501-1600)</term>
               <term>1451-1500</term>
               <term>1501-1550</term>
            </keywords>
            <keywords scheme="genre">
               <term>prosa oratio - epistula</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-09</date> Novo,
    unificirano zaglavlje. </change>
      </revisionDesc>
   </teiHeader>
   <text type="prosa">
      <body>
         <div type="prosa-epistula">
            <opener> Reuerendo in Christo pręsbitero Iacobo Grasolario, uiro uirtute ac eruditione prędito,
     mei amantissimo mihique charissimo. Venetiis. <salute>Iacobo Grasolario, pręsbitero, Marcus
      Marulus salutem.</salute>
            </opener>
            <p>Multa de me Tibi Hieronymus meus atque idem Tuus. Sed ita ille de me sentit, quantum ex Tua
     epistola ad me missa coniicio, ut qui uehementer amat. Atque usu quidem uenit, ut talium
     laudatio major uero sit. Tu me tanti esse existimas, quanti ipse sibi persuasum habet. Proinde
     et amare coepisti et optas redamari. Qua in re fateris profecto, qualis uir ipse sis, qui
     optimi cuiusque te studiosissimum ostendas. Dignus es igitur, quem uicissim ego rogem, ne,
     tametsi minora in me inueneris quam audisti, ab amicicię proposito refrigescas, in qua Tibi
     respondere totis uiribus contendam. Ardentem hunc affectum Tuum uel uincam uel ęquabo. Quid
     enim mihi iucundius, quid gratius quam talium, qualis Tu es, beniuolentia atque humanitas?
     Diligant alii opes, honores, uoluptates, mihi nihil charius esse potest amicorum possessione,
     et eorum pręsertim amicorum, quos communis uerę sinceręque in Deum pietatis cultus conciliat.
     Facile ex litteris Tuis, quantum diuinarum Te rerum delectet contemplatio, depręhendo. Quandiu
     noster ex ea pependerit amor, erit perpetuus. Etenim semper amant, qui sempiterna iugiter
     meditantur. Hoc est pręceptum meum, inquit Dominus, ut diligatis inuicem. Et ne uulgarem
     dilectionem, qua inter se sęculi homines amant, sufficere putaremus, adiecit: sicuti dilexi
     uos. Non carnis dilectionem nobis insinuat, sed spiritus, non corporum, sed animarum. Ex
     huiusmodi enim dilectione oritur sanctus ac salutaris ille consensus, de quo idem ait: Si duo
     ex uobis consenserint super terram, de omni re quamcunque petierint, fiet illis a Patre meo,
     qui in cęlis est. Vbi enim sunt duo uel tres congregati in nomine meo, ibi sum in medio eorum.
     Congregemur igitur, Iacobe charissime, non obuio passuum accessu, quanuis id quoque mihi esset
     gratissimum, sed potius pari mutuaque cordium uoluntate. Et medius inter nos Christus erit.
     Amor noster non alio nos dirigat quam in Dei amorem. Cuius <milestone unit="page"/> prorsus
     ignara ethnicorum antiquitas nescio quę quattuor paria amicorum iactanter effert ac celebrat.
     Sed quid illa ad nostrorum charitatem? Esto ardenter, fideliter, constanter amarint, sed
     quousque quęso? Non ultra certe, nisi quoad uixerunt, quod perbreue fuit. Cita mors dissidium
     attulit ad inferna descendentibus, ubi nullus amor, sed sempiternus horror habitat. At uero in
     Christo credentium pia charitas etiam post uitę huius exitum continenter perseuerat, nunquam
     desinit, nunquam finitur. Tunc maxime amare incipimus, cum ex hoc terrarum orbe, in quo
     peregrini sumus et aduenę, ad cęlestem patriam transmigramus. Spes, fides, charitas, tria hęc,
     maior autem horum est charitas. Quoniam illę duę cessabunt, cum scilicet, quod speratum est,
     possidebitur et, quod creditum, cernetur, hęc autem perdurabit in ęternum. Deus enim charitas
     est, et qui manet in charitate, in Deo manet, et Deus in eo. Perennes igitur perpetuique et
     uere amici erimus, si inuicem amando ad illum unum amandum, qui prior dilexit nos et animam
     suam posuit pro nobis, assiduis colloquiis crebraque litterarum uicissitudine alter alterum
     accenderimus. </p>
            <p>In calce epistolę pręsentem hominum nequitiam, quę ad cumulum usque excreuit, considerans,
     quęris a me, quam propinquum putem Antichristi aduentum. Venturum Antichristum nemo fidelis
     ambigit. Quando autem ueniet? Coniicere possumus, decernere non possumus, dicente Domino: Non
     est uestrum nosse tempora uel momenta, quę Pater posuit in sua potestate. Et alibi: De die
     illo, inquit, uel hora nemo scit, neque angeli in cęlo, neque Filius, nisi Pater. Non quia
     Filius quicquam minus sciat Patre, cum Pater et Filius unum sint, sed Pater scit, quia Filio
     communicat, et Filius nescit, quia nemini reuelat. Signa tamen pręcessura iudicium
     commemorantur in Euangelio, quę partim euenisse credimus, partim euentura expectamus. Bella
     sęuiunt, pestilentię grassantur, fames pręmunt. Sed nondum illa reliqua apparent, quę in sole
     et luna et stellis futura prędicantur. Nobis interim expedit non plus sapere quam oportet
     sapere. Arcanum Dei, quod latet, latere sinamus. Iudicium autem eius semper timeamus. Nescit
     enim homo, utrum amore an odio dignus sit. Stultum est ideo negligentius uiuere, quia ad
     judicandum tardat Christus. Licet ille post multa annorum milia uenturus sit, mors tamen procul
     a nobis esse non potest; etiamsi ultimam inuasura est senectam, properat, currit, uolat, in
     ianuis est. Breue enim et irreparabile tempus omnibus est uitę. Tunc autem primum iudicamur,
     cum hinc eximus. Et quoniam ne horam quidem uitę nostrę promittere possumus, sic hodie uiuamus,
     tanquam cras morituri. Non ea de causa hoc refero, ut Te quicquam doceam, cui omnia notiora
     sunt quam mihi, sed ut Tu me uicissim Tuis excites hortatibus, nequando ulla molliusculi ocii
     illecebra delinitus obtorpescam. Si me amas, cura, ut meliorem efficias, non ut plus mihi
     laudis addas. Ego te non solum amo ut optimum uirum, sed etiam ut optimum sacerdotem ueneror.
     Totus Tuus sum, quia Tu totus Christi. </p>
            <closer>
               <salute>Vale!</salute>
               <dateline>
                  <date when-iso="1502-03-03">Anno christianę salutis MDII, quinto Nonas Martias.</date>
      Spalati.</dateline>
            </closer>
         </div>
      </body>
   </text>
</TEI>