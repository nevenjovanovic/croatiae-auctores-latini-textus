<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="statilic-i001-oratio1521">
         <titleStmt>
            <title ref="statilic-oratio-1521">Ioannis Statilii Hungariae legati oratio apud Sapientum Collegium Venetum (1521), versio electronica</title>
            <author ref="http://www.wikidata.org/entity/Q68911465">
               <persName xml:lang="hr">Statilić, Ivan</persName>
               <persName xml:lang="la">Statilius, Ioannes</persName>
               <date>c. 1472 - 1542</date>
            </author>
            <editor>
               <persName>
                  <ref type="viaf" target="81641808">Morosini, Andrea</ref>
               </persName>
            </editor>
            <editor>
               <persName>
                  <ref type="viaf" target="6913774">Neven Jovanović</ref>
               </persName>
            </editor>
         </titleStmt>
         <editionStmt>
            <edition>
                    Prema digitalizatu starijeg izdanja.
                    <date>1623</date>
            </edition>
         </editionStmt>
         <extent ana="A-G">Mg:B verborum 940</extent>
         <publicationStmt>
            <p>Rad nastao u okviru znanstvenog projekta Tekstualne mreže ranonovovjekovne
                    Hrvatske, (<orgName>
                  <ref type="viaf" target="124389134">Filozofski fakultet
                            Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska). <date when="2015-12">Prosinac 2015.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>
               <ref type="internet"
                    target="https://books.google.hr/books?id=XjeE59ti4UQC&amp;pg=PA11">Morosini, Andrea. Andreae Mauroceni senatoris Historia Veneta ab anno 1521 vsque ad annum 1615. In quinque partes tributa. Venetiis: apud Antonium Pinellum, 1623. P. 11-12.</ref>
                    Izvor: books.google.hr/books?id=XjeE59ti4UQC&amp;pg=PA11
                    <note>
                  <quote>Sed cum Turcarum ingenti conatu in summum discrimen Pannonias adduci Ludouicus cerneret, atque ab omnibus Christianae Reipublicae Proceribus subsidia sedulo flagitaret, Ioannem Statilium Euursiensem Prępositum, qui a Senatu denuo opem, auxiliumque imploraret, Venetias misit; illum <date when="1521-09-21">XII. Kal. Octobris</date> Sapientum Collegium ingressum in hanc sententiam locutum esse constat.</quote>
                  <bibl>Morosini, Historia Veneta, p. 11.</bibl>
               </note>
            </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
             <!-- PROMIJENI PO POTREBI: -->
            <date notAfter="1521-09-21" period="12xx_2_third">1521-09-21</date>
            <placeName ref="https://www.wikidata.org/wiki/Q641" type="wikidata">Venetiis</placeName>
         </creation>
         <textClass>
            <keywords scheme="typus">
                    <!-- PROSA / POESIS -->
               <term>prosa</term>
            </keywords>
            <keywords scheme="aetas">
                    <!-- VERBA PRAEDEFINITA -->
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
                    <!-- VERBA PRAEDEFINITA -->
               <term>prosa oratio - oratio</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2019-07-20</date>
                Change file name, simplify encoding for maximum CTS compatibility
            </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2018-01-14</date> Ispravke XML označavanja.
            </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2015-12-27</date> Versionem XML
                fecit. 
            </change>
      </revisionDesc>
   </teiHeader>
   <text type="prosa-oratio"
         xml:base="urn:cts:croala:statilic-i001.oratio1521.croala-lat1:"
         xml:lang="lat">
      <body>
         <p>Etsi qui Pannonicarum rerum status sit, Princeps Serenissime, Amplissimi Patres,
                vobis notum esse, Ludovicus Hungariae Rex sibi persuadeat, quique erga amplissimum
                regnum vester animus semper fuerit, illustribus argumentis nullo non tempore
                perspexerit; attamen ut me extraordinarium Legatum ad vos mitteret, plurima
                permoverunt; praepotentis Turcarum gentis adversus Pannonios bellum, hostium numero,
                ac viribus formidolosum; minime ad tantum onus sustinendum pares regni vires;
                amplissimae istius Reipublicae in illud semper spectata, atque egregia officia;
                Regis vobis addictissimi in gravissimo hoc Senatu spes, ac praesens fiducia. Neque
                enim antea Ottomanna gens nomini Hungarico inimica, quae semper crudeles iras,
                implacabile odium nobiscum exercuit, aut militum copia, aut tormentorum apparatu
                instructior, aut Imperatoris virtute magis subnixa, Regnum nostrum invasit, qui cum
                immensum fere undique militum numerum comparaverit, armis, equis, viris, bellicis
                machinis undique septus minas intentat, ingentem impetum frementis belli in nos
                effusurus. Ad quod si alio unquam tempore repellendum nostrae opes dispares fuere,
                hoc certe superioribus exhaustae cladibus, ne ad sustinendum quidem pares erunt,
                nisi a reliquis Principibus, quorum de re maxime agitur, periclitanti regno
                subveniatur, ne propugnaculum, ac veluti murum Barbaris objectum, ingenti totius
                Reipublicae Christianae damno hostes transgrediantur. Tot undique circumseptus
                angustiis Ludovicus quid faciat? quos imploret? nisi eosdemmet Principes, ac illos
                praesertim, quorum salus in Hungariae defensione continetur? quorum res, illa
                labefactata, consistere nullo modo possunt, quique mutuis secum necessitudinis, ac
                benevolentiae officiis semper conjuncti fuerint? inter quos quis ignorat,
                praestantissimam hanc Rempublicam potiores partes semper tenuisse? quippe quae
                exactis temporibus Pannoniae Reges coluerit, atque ab iisdem summo honoris, atque
                existimationis gradu habita sit. Inde illa foedera fluxere, quibus adstricti saepius
                dextras vestras inimicorum sanguine aspersistis, optima spolia <pb n="12"/>
                reportastis, teterrimis Christiani nominis hostibus obstitistis. Ii nunc, proh
                dolor! adeo insolentes, ac jactabundi efferuntur, ut, quod nullo unquam tempore
                cogitarunt, modo sibi ultro spondeant, ut, postquam ferro, caede, flammis omnia
                miscuerint, in caput, ac cervices nostras servitute, et armis desaevierint,
                amplissimis, ac omni rerum copia affluentibus provinciis potiantur. His subactis
                facilem sibi aditum ad Italiam oppugnandam fore arbitrantur, quae hoc praecipue
                Regno nititur, ut si illud (quod Deus Optimus Maximus avertat) detrimenti aliquid
                patiatur, procul dubio ad hanc quoque praecellentem, ceterisque gentibus admirandam
                provinciam tabes illa, ac pestis pervasura sit. Quid igitur vos potentissimae
                Reipublicae Proceres, qui amplum in Italia imperium possidetis, qui Dalmatiam,
                Epyrum, Peloponnesi, ac Macedoniae partem, Aegaei insulas, ad haec Cretam, atque
                Cyprum, nobilissima regna in potestate habetis, facere oportet? Majores vestri
                nondum tantis incrementis Turcarum imperio aucto, cum bella ab Ottomannis
                ingruerent, Pannoniae semper rebus opem tulere, illius salutem a vestra sejungi non
                posse statuere. Quid potissimum a vobis, Patres, hoc tempore agendum sit, dum
                jactabundus, potentissimus, ac efferus hostis cum valido exercitu, ingentibus, tum
                equestribus, tum pedestribus copiis, vehementiori, insuetoque impetu Pannonias
                aggressus, Albam Graecam, totius Regni arcem, olim eorundem trophaeis decoratam
                oppugnet? quam si, quod maxime veremur, in suam potestatem redegerit, quid erit
                impedimento, quo minus hoc praepotenti praesidio, veluti quodam firmissimo aggere,
                comminuto, non undique rapidissimi torrentis more, minaci impetu furens cuncta
                dejiciat, atque prosternat? Tunc vos ad Foriulii, Dalmatiae, Epyri, aliasque
                provincias animum convertere necesse erit; munire oppida, urbes validioribus
                praesidiis firmare, immensos prope sumptus subire, de quibus, dum Pannoniae stant,
                dum viget Hungaricum Regnum, vobis ne cogitare quidem necesse est. Quid? quod
                accessione hac fortior effectus hostis vires maritimas augebit, classes triremium
                numero majores ex Hellesponti faucibus educet, ac Respublica vestra ancipiti
                terrestri, maritimoque imperio tutando distenta, debilior ad hostium incursus
                perferendos fiet? Haec, ut afflicto regno, dum fieri potest, dum tempus est, dum
                sinit occasio, subveniatis, summopere hortantur. Non exercitus deposcit Ludovicus,
                non classes, non bellicos apparatus; novit belli faces rursus in Italia arsuras,
                novit classibus vobis ad maritimas oras, provinciasque vestras tutandas opus esse;
                auri tantum, argentique vim flagitat, quae in usus rei militaris, in defendendis
                urbibus, in alendo exercitu erogari queat. – Res nostrae eo deductae sunt, Patres,
                ut, si inutili cunctatione prolatando tempus teritur, in aperto periculo versemur.
                Cogemur enim (quod vix prae lachrimis effari queo) nisi per summam ignaviam, ac
                dedecus ultro captivitatem subire velimus, nullius rei ratione habita cum hoste
                dimicare; non eventus Albae Graecae terrebit, non incertus exitus retinebit, non, si
                ante oculos mors obversetur, consilia immutabimus; eo enim redacti sumus, iis
                angustiis premimur, ut vel invitis aut cum hoste pugnandum, fortunaeque alea
                subeunda sit, aut ab iis pacis leges accipiendae, qui saepius a gente Hungarica
                pulsi, ac turpiter victi sint; quorum altero nihil indignius, aut foedius; altero
                nil acerbius, aut durius esse potest. Quo igitur maior adventantis periculi metus,
                debilior rerum Pannonicarum status, quo magis extimescenda clades imminet, quae ad
                vos usque, atque adeo totam Christianam Rempublicam permanabit, eo magis subvenite
                amplissimo regno, labantibus rebus succurrite, Ludovico Regi vestrae Reipublicae
                amicissimo, in juventae flore, quod allicere vehementius ad pietatem debet,
                constituto ferte opem. Id Rex pro veteri foedere, pro vestra benevolentia sibi
                pollicetur, id amplissimum regnum exspectat, id ego vos praestaturos confido, ut,
                qui ad hoc peragendum negotium missus, bona spe in vestrum conspectum prodierim,
                gratia, auxilioque fultus, meliori eventu, atque omine revertar.</p>
      </body>
   </text>
</TEI>
