<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1541-05-28">
         <titleStmt>
            <title>Petro Francisco Parisio (1541-05-28), versio electronica</title>
            <author ref="http://www.wikidata.org/entity/Q512372">
               <persName xml:lang="hr">Vrančić, Antun</persName>
               <date>1504-1573</date>
            </author>
            <editor ref="http://www.wikidata.org/entity/Q1294312">
               <persName>
                  <ref target="http://www.wikidata.org/entity/Q1294312">László Szalay</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName xml:id="NJ">
                  <ref type="wikidata" target="http://www.wikidata.org/entity/Q114878204">Neven Jovanović</ref>
               </persName>
            </respStmt>
         </titleStmt>
         <editionStmt>
            <p>Digitalizat kasnijeg izdanja (1857).</p>
         </editionStmt>
         <extent ana="B">Mg:B Verborum 137</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
            Hrvatska.  <date when="2024-01">Siječnja 2024</date>.</p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Verancsics, Antal. Verancsics Antal összes munkái Történelmi dolgozatok deák
                    nyelven.
                    MHH 2 32, LVIII (Vb), s. 301-305.
            </bibl>
         </sourceDesc>
      </fileDesc>
      <profileDesc xml:id="verantiusaparrhysius15410528">
         <abstract>
            <p/>
         </abstract>
         <settingDesc>
            <place ana="origin">
               <placeName ref="https://www.wikidata.org/wiki/Q174665">Alba Iulia</placeName>
            </place>
            <place ana="destination" cert="medium">
               <placeName ref="https://www.wikidata.org/wiki/Q1722">Dubrovnik</placeName>
            </place>
         </settingDesc>
         <particDesc>
            <person role="sender">
               <persName ref="vranc01">Vrančić, Antun</persName>
            </person>
            <person role="recipient">
               <persName>Parrhisius, Petrus Franciscus</persName>
            </person>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1541-05-28" period="15xx_2_third">1541-05-28</date>
            <placeName ref="https://www.wikidata.org/wiki/Q174665">Alba Iulia</placeName>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>prosa oratio - epistula</term>
            </keywords>
         </textClass>
      </profileDesc>
      <revisionDesc>
         <change>
            <persName ref="#NJ">
               <ref type="wikidata" target="http://www.wikidata.org/entity/Q114878204">Neven
                  Jovanović</ref>
            </persName>
            <date when="2023-01-07">2023-01-07</date>. 
            Prvo izdanje kao CroALa TEI.
            Ispravio najočitije tiskarske pogreške, ostala sumnjiva mjesta označena kao sic.
         </change>
      </revisionDesc>
   </teiHeader>
   <text>
      <body>
         <div type="prosa-epistula" corresp="#verantiusaparrhysius15410528">
            <opener>Petro Francisco Parisio <abbr>S.</abbr></opener>
            <p>Etsi praesentium amicorum uberiores sint fructus amicitiae, Parisi carissime,
               quotidianaque eorum consuetudine plenius oblectemur: mutua tamen etiam absentium
               officia, ac frequens recordatio grata est et iucunda carissimis. Tuae igitur
               litterae, quibus me tibi amantissimum esse, teque mei plurimum meminisse declarasti,
               non solum gratae, verum etiam gratissimae vel ob id extiterunt, quod salvum te, et
               optimo loco, ac fortuna non poenitenda esse attulere. Id ego quum tibi semper a Deo
               Optimo Maximo optarim dari propter summam et veram inter nos ferme a pueris amicitiae
               animorumque nostrorum coniunctissimam necessitudinem, tum ob eximias virtutes ac
               mores tuos, et ingenium modestissimum, confirmari nunc tibi, augerique cum
               pulcherrima et optata prole parenti non dissimile mirifice cupio, petoque existimes
               non me tibi amicissimo assentari. Sed scito, te nunquam iam inde a discessu istinc
               meo memoria mea decessisse, quod ut vel in parte saltem testatum apud te facerem,
               quotiescunque contigit me ex his Hungariae claustris in Italiam <corr resp="#NJ">excurrisse</corr>, non
               praetermisi, quin ad te dedissem litteras. Quam diligentiam haud gravatim hinc etiam
               sedulo <corr resp="#NJ">hucusque</corr> praestitissem, si belli difficultatibus non laboraremus,
               quemadmodum laboramus, et intercludimur ab hostibus, quibus Dii malefaciant, per quos
               etiam ab amicis secludimur. Verum posteaquam tum terra, tum coelum Christianum iter
               nobis ad nostros prohibent: Turcae utamur solio, et quantum fieri possit,
               vicissitudine litterarum, <corr resp="#NJ">suffragantibus</corr> nobis vestris mercatoribus efficiamus, ne
               vetus illud in nos cadat: „Non sunt amici amici, qui degunt procul." Tuus enim, ac
               tecum saltem animo et cogitatione nequeo semper non esse, quum amor tui ingenitus est
               mihi, non captus tempore. Sed quod ad reliqua litterarum tuarum attinet; avunculum
               meum Joannem Statilium ab isto Amplissimo Senatu omni humanitate ac raris honoribus
               susceptum et prosequutum fuisse, gaudeo equidem, non tam ipsius avunculi mei, quam
               Patriciorum Ragusinorum gratia; qui veterem et solitam praeclare laudabilem
               consuetudinem in magnis viris accurate honestandis non intermittunt<sic>,</sic> Etenim
               ampliores honestioresque fore haud dubie se meminerunt, si dignos honoratosque digne
               atque honorifice habuerint; quod vere Regium ac Caesareum est, eisque ipse quoque
               huius rei gratiam debere volo, tametsi ad referendam non sim tanti. Extulit hic
               Civitatem istam, ac eius Nobilitatem ita, ut hanc legationem suam proximam, quas
               vidit multis praetulerit, aequarit optimis<sic> </sic> De Archiepiscopo autem, Maecenate
               nostro singulari, deque eius hospitalitate, digna profecto magnitudine Trivultia
               retulit omnia summa atque optima. Quae res tanta me voluptate afficit, quantam vix
               effari possum; praesertim quod de facie sese alter proximus meus, alter avunculus
               cognoverint, et mutuam in amicitiam venerint. Ubi vero ipse Archiepiscopus me
               avunculo huic meo, tam saepe ac diligenter filium appellans, commendavit; fecit pro
               integritate sua pium ac partum officium, meo non sine beneficio. Quandoquidem, ut
               compertum est omnibus, plerumque maiores nostri largiores amantioresque redduntur in
               nepotes, si ad domestica de eorum virtute ac moribus experimenta exterae quoque
               commendationes accesserint. Nam laudari commendarique a tanto Praesule, potissimum a
               Philippo Trivultio heroe laudatissimo, quid maius, quid beatius <corr resp="#NJ">opportuniusve</corr> mihi
               contingere potuisset, et quidem apud eum, qui me habet filii loco. Verum enim vero,
               quum ego illi gratias coram agere per absentiam nequeo; tu cum Idina nostro pro me
               agito, luculenter etiam atque etiam rogo, donec cum proposita in Gallias legatione
               (si dabitur) istac transibo; quod avidissime desidero, ut ipse per memet apud
               patronum de me <sic>egrigie</sic> meritum officio meo ad unguem defungar. Jam pro tuo, ut
               ais, tugurio, in quo et totum offers, et modicum esse invenis, laetum tamen fore
               polliceris; est certe cur et gratias habeam tibi ingentes, et domum tuam, non
               tugurium, sed amplissimas aedes nuncupaverim. Quam enim aliam domum amicis suis, aut
               etiam ipsi Alexandro Magno Diogenes ille obtulisset, in qua tanta sapientia animi
               commorabatur, quam dolium? Quid aliud Petrus Apostolus pro Christo reliquit, quam
               rete, ultra quod nihil possidebat? Et tamen, quia nihil sibi retinuit, etiam gratiam
               promeruit, ut duodecim tribuum Israelis <sic>affidens</sic> iudici. Ne sis igitur hac de re
               sollicitus; quod si nos una mens, unus animus, unum cor habeat, nec anguste sedemus,
               cur tuguriolum istud tuum, Parisio domino nitidissimum et cultissimum, quod immerito
               extenuas, tecum me non capiat? At ne iam nimius esse incipiam articulate litteris
               tuis respondendo, veniam ad Ambrosium nostrum Gottium, quem, ut debui, amanter vidi,
               et fraterne excepi; ipse me non secus, quum suo imprimis, tum deinde tuo, atque
               Idinae nostri nomine est amplexatus. Errore praefecti curiae avunculi mei assignatum
               erat illi plebei hominis hospitium. Quod cum mihi indignum videretur eum a me abesse,
               essetque illius commodo quietique minus consultum; effeci, ut in domo mea
               collocaretur. Meus itaque contubernalis est, et conviva tam iocundus, quam gratus. Et
               quid ultra quaeris? Venetias frequenter, crebro in Gallias, creberrime in Angliam,
               octo <sic>millibus</sic> scutatorum insigniter memorabilem, saepe ac saepissime Ragusium
               excurrimus; nec aliud ad reliquam, ita me Deus amet, voluptatem, quam ex his
               colloquiis cepimus, restat, quam tua atque Idinae nostri praesentia atque convictus.
               Ubi autem ipsum Ambrosium mihi commendas, commendas oculum oculo, cor animo, et
               fratrem fratri. Dabo tamen operam, ut si alias Ambrosium Gottium dilexerim, nunc
               etiam amem. Sed illud doleo, quod difficillimo tempore Aulam Hungaricam expetierit,
               quam nunc et luctus pernecessarii ac optimi Principis Joannis Regis deformat, obsidio
               premit, et seditio Procerum intestina distrahit; nec facies tantae olim purpurae in
               ea agnosci possit. At forsan fato ipsius fit, ut ad cetera vitae genera, quibus sese
               hactenus exercuit, militare quoque adiungat. Venere et Mercurio itaque<sic>,</sic> cum Marte
               commutatis, cum quibus ei existere non sufficit; sequitur in dies castra, nec scio
               quam facile, quibus ne ipse quidem adhuc assuefieri potui, pene iam veteranus miles,
               et dudum illis assuetus, tanquam <sic>inter amendum</sic> quoddam; quum nihil minus libenter
               ago, quam arma versem. Et certe saepe maluissem obscurior fieri, et mihi ipse
               duntaxat notior, quam in hoc albo multis cognitus assidue cum spe ac metu colluctari.
               Ea enim, Paris suavissime, Procerum Regni huius natura est, ut nec priorem cum
               Caesare Julio, nec parem cum Pompeio ferre possint, ac Principes quos memorem,
               <sic>quoque</sic> pro libidine suo pessimo instituto saepe sub eodem diademate
               perniciosissime alternare. Quo fit, ut et ipsi mutuis sese odiis ac <corr resp="#NJ">vulneribus</corr>
               conficiare, et nos nostraque omnia mille periculis reddant obnoxios tumque minime
               securos, quum quam maxime rem auxerimus. Sed ohe, finem iam poscit epistola, nec
               assentior facile, quum me abs te tanquam a praesente divelli videam. Revocat tamen et
               tabellarius, qui moram non patitur, et Ambrosius noster secum vult, ut deambulans,
               quae restant de te deque aliis amicis nostris referenda ratiocinemur, idem itaque sit
               mecum. Unde aequo animo et nunc has litteras amice accipe, donec aut alias accipias,
               aut me ipsum excipias.</p>
            <closer>
               <salute>Vale.</salute>
               <dateline>
                  Albae Juliae Transsilvaniae <date when="1541-05-28">quinto kalendas Junias
                  1541</date>.</dateline>
            </closer>
         </div>
      </body>
   </text>
</TEI>