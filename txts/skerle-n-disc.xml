<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc xml:id="skerle-n-disc">
            <titleStmt>
                <title>Discursus in secundum membrum propositionum regiarum seu opinio de insurectione in Regno Hungariae, versio electronica</title>
                <author ref="skrl01">
                    <persName xml:lang="hr">Škrlec Lomnički, Nikola</persName>
                    <date>1729-1799</date>
                </author>
                <editor>
               <persName>
                  <ref type="viaf" target="6913774">Neven Jovanović</ref>
               </persName>
            </editor>
                <respStmt>
                    <resp>Hanc editionem electronicam curavit</resp>
                    <persName>
                  <ref type="viaf" target="6913774">Neven Jovanović</ref>
               </persName>
                </respStmt>
            </titleStmt>
            <editionStmt>
                <p>Digitalizat modernog znanstvenog izdanja, bez aparata (2007).</p>
            </editionStmt>
            <extent ana="D">Mg:D Verborum 10693</extent>
            <publicationStmt>
                <p>elektronska verzija: Digitalizacija hrvatskih latinista, znanstveni
                    projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
                    Hrvatska.  <date>kolovoz 2008</date>
            </p>
            </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Škrlec, Nikola, Stjenko Vranjican, i Eugen Pusić. Nikola Škrlec Lomnički:
                        (1729-1799). Sv. 4. Zagreb: Pravni fakultet, 2007.</bibl>
         </sourceDesc>
        </fileDesc>
        <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
                <date when="1790" period="17xx_3_third">c. 1790</date>
            </creation>
         <textClass>
                <keywords scheme="typus">
                    <term>prosa</term>
                </keywords>
                <keywords scheme="aetas">
                    <term>Litterae recentiores (1600-1850)</term>
                    <term>Saeculum 18 (1701-1800)</term>
                    <term>1751-1800</term>
                </keywords>
                <keywords scheme="genre">
                    <term>prosa oratio - tractatus</term>
                </keywords>
            </textClass>
      </profileDesc>
        <revisionDesc>
            <change>
                <persName>
               <ref type="viaf" target="6913774">Neven Jovanović</ref>
            </persName>
                <persName>Luka Špoljarić</persName>
                <date>2012-03-07</date>
                Novo, unificirano zaglavlje.
            </change>
            <change>
                <date>2009-06-02</date>
                <persName>
               <ref type="viaf" target="6913774">Neven Jovanović</ref>
            </persName>
                Prilagodio zaglavlje za CroALa.
            </change>
            <change>
                <persName>
               <ref type="viaf" target="6913774">Neven Jovanović</ref>
            </persName>
                <date>2005-11-17T23:43:00</date>
            </change>
        </revisionDesc>
    </teiHeader>
    <text type="politicum">
        <front>
            <docTitle>
                <titlePart>Discursus in Secundum Membrum Propositionum Regiarum</titlePart>
                <titlePart>seu</titlePart>
                <titlePart>Opinio de Insurectione in Regno Hungariae</titlePart>

            </docTitle>
            <docAuthor> Nicolai Skerletz de Lomnitza. </docAuthor>
        </front>
        <body>
            <div>
                <head>
               <add>Propositio Regia</add>
            </head>
                <p>Cupit Sua Maiestas Sacratissima (verba sunt Rescripti) <emph>ut Domini Status et
                        Ordines de eo etiam sollicito studio et omni conatu agunt quo insurectionis
                        negotium in eum redigatur ordinem ut per eius regulationem promptum atque
                        efficax auxilium pro publica necessitate atque adeo ipsius Regni defensione
                        in omnes eventus haberi possit.</emph>
                </p>
            </div>
            <div>
                <head>
               <add>Modalitates duae per Kollárinum allatae</add>
            </head>
                <p>Duplex eius rei constituenda ratio a vulgato illo notissimi libelli authore
                    proponebatur: 1-o ut nobilitas hanc insurgendi obligationem parato aere
                    redimant, hoc vero aere stipendiarius regulatus miles conducatur, in defensionem
                    patriae longe maiori fructu excubaturus; altera, ut absoluta ab hac insurgendi
                    obligatione nobilitas substitutum interteneat militem qui ad eam, quae in
                    praesens viget, disciplinae militaris normam vel ex eo instituatur, quod iam
                    anno 1602. status ipsi per articulum 9. inutilem esse personalem insurectionem
                    recognoverint, eaque de causa substitutum iam eotum obtulerint militem.</p>
                <p>Verum horum neutrum cum libertatibus nobilitatis per regnantem quoque maiestatem
                    iure iurando stabilitis posse conciliari cuique vel obiter illa perpendenti
                    perspicuum est.</p>
                <p>Nam quod ad primum adtinet, hoc facto nobilitatem tributariae servituti
                    subiiciendam ex terminis patet; id autem sine convulsione totius Ungarici
                    systematis fieri non posse alioquin clarum est. Sed et alioquin videtur nulla
                    per id ad aerarium Principis futura accessio; cum enim pecuniae fructus omnis in
                    usu consistat, utcunque suos nobilitas reditus adauxerit, aes illud omne sive a
                    possessore ipso expendatur, seu alteri in faenus tradatur, alioquin per
                    circulationem redit ad contribuentes, atque inde sit quod Regnum hoc,
                    manufacturis omnisque pene distractionis naturalium beneficio destitutum,
                    modernum praestare tributum possit. Quodsi pars aeris huius per directam
                    nobilitatis contributionem Principi obveniret, deberet profecto tantumdem de
                    tributo plebis relaxari atque adeo in reipsa Princeps nihil lucri faceret quam
                    odiosam tituli permutationem, cum gravi nobilitatis alienatione, cuius devinctos
                    sibi habere animos Principis plurimum semper interfuit. Est et alia quae
                    consilio illi officit ratio, nimirum totam simul summendo Hungaricum
                    contributionale plus efficit, quam dominicale efficiat. Certum est iam cum
                    contributio nonnisi 3.289.267 florenos exportet, dominicale ultra tres milliones
                    computari non potest; quod si igitur nobilitas 20 per 100. (ut in Germanicis
                    provinciis fit) contribueret, Principi hoc titulo non nisi 600.000 obvenirent;
                    subiecta vero contributioni nobilitate illico successio fisci cessaret, tum
                    libera in Germanicas provincias naturalium invectio reserari deberet; quae si
                    expenduntur, plus Principi hoc titulo decessurum quam illi accessurum facile
                    apparebit. Quid quod insurgendi obligatione nobilitas eo facto exolveretur,
                    atque ita Princeps magno in quemvis insperatum eventum praesidio destitueretur;
                    quamquam hoc quidem consilium ipsa rei natura excludere videatur; cum enim
                    Hungariae finibus talis barbarus hostis adiacet qui bella non eo, quo aliae
                    Christianae potentiae, civili instituto gerere, verum urbes vicosque evertere,
                    sumtuosas nobilium aedes flammis absummere, incolas in deterrimam rapere
                    servitutem, verbo religionem omnem desolare consvevit; adversus hostem adeo
                    efferum nobilitas, utcunque demum per Principem insurgendi obligatione exoluta
                    sit, pro aris et focis, pro liberis fortunisque suis, ipso naturae in
                    conservationem sui semper intentae ductu arma corripere, ut primum Regnum
                    invaserit, alioquin intermittere non potest; vis argumenti huius facile
                    apparebit, si ad superiorum saeculorum memoriam animum advertamus, nimirum donec
                    per reliquos etiam Europae populos bella more barbaro gerebantur,
                    insurectionalis militis usum apud omnes Europae gentes viguisse certa
                    monumentorum fide constat; postquam formatis subsidio potissimum litterarum ad
                    humanitatem animis ipsa belli gerendi ratio certis iisque multum? civilibus
                    regulis, quae deinde in ius gentium transiverunt, adstricta est. Evenit ut
                    duplex apud omnes cultiores populos effecta sit civium conditio: alii, qui arma
                    tractant, alii, qui civilibus operam dant rebus; et quia mitigato iam admodum
                    iure belli, etiamsi inimicus Princeps regionem occupet, post persoluta
                    necessaria belli onera quemque suis vacare studiis permittit; inde fit ut
                    alterum hoc, sive civile, incolarum genus arma amplius capere in ceteris Europae
                    provinciis nec velit, nec obligetur; cum id apud Turcam longe aliter se habeat;
                    ubi ille finibus imminet, nisi quis proprios everti[t] penates, coniugem
                    liberosque in diram rapi servitutem nihil pensi habeat, arma ipse etiam arripere
                    necessario debet.</p>
            </div>
            <div>
                <head>
               <add>Refellitur Altera</add>
            </head>
                <p>Altera ex propositis modalitas in substantia cum priori alioquin concidit;
                    utrumque enim complectitur: nimirum ut et nobilitas usu exuatur armorum, et ut
                    in substituti illius militis intertentionem contribuat. Libet istud praeprimis
                    demonstrare.</p>
                <p>Substitutus ille miles ut ad eam, quae in praesens in usu est, militaris
                    disciplinae rationem instituatur, debet primum in centurias, tum in legiones
                    conscribi, solitisque provideri praefectis seu officialibus, ac ut debitam
                    exercendae rei militari operam navare possit, ab omni alia abstrahi occupatione:
                    sed ut praestari possit, congruo illum etiam tempore pacis stipendio uniformique
                    providere opus est. Stipendia haec, uti et vestitus, necessario per eum, a quo
                    talis miles statuitur, nobilem praestari deberent, efferrentque perpetuum et
                    adeo grave onus quod cuique etiam rigidae contributioni facile aequivaleret.
                    Quid iam de stipendiis praefectorum dicam? Si haec quoque a nobilibus praestari
                    oporteat, clare res haec in tantam exurget summam ut proximam toti nobilitati
                    ruinam adferre debeat. Et adhuc de armis et reliqua bellica supellectile nihil
                    diximus, quae si pariter in calculum summi debeat, prodibit insupportabile
                    Regnicolis <corr>exiguam</corr> alioquin, imo in potioribus Regni partibus
                    nullam procreatorum in bonis suis naturalium distractionem habentibus onus;
                    assummatur in calculum, vel minus militis annuum stipendium, equus vestitus, et
                    arma, et prodibit, unum equitem minoribus quam sexaginta florenorum impensis
                    statui non posse; grave sane vel exinde, quia annuum et perenne onus; in hoc
                    tamen necdum subsistit eorum, qui substitutam illam insurectionem sustinent,
                    intentio, quippe eo spectant ut praeter personalem illum militem quatuor adminus
                    portales praestentur, ita nobilem unam possidentem portam annuum tributi 300
                    florenorum onus maneat; atque usu ipso constat exigua in Regno reperiri loca ubi
                    bona unam efficientia portam 300 florenos in parato aere inferant. Quid si
                    praefectorum stipendii exolutionem, tentorii, lebetum, caeteraeque bellicae
                    supellectilis comparationem a proportione concurrere deberet? Onus certe
                    evaderet non illegale modo, sed et prorsus insupportabile. Sed cedo persolvenda
                    a Principe praefectis stipendia. Quid quaeso inde naturalius, quam prorogandam
                    ipso facto istam consilii bellici authoritatem, cum id ipsum in confiniario
                    milite factum iam videamus; quorum aeque praefectis tantum stipendia Princeps
                    exsolvit, gravius vero militat pure ab inhabitato terreno, quod ad privatas
                    potissimum familias et non ad Principem spectat; educitur per consilium bellicum
                    confiniarius miles pro arbitrio etiam quam remotissime a Regno, sic ut vacua
                    fere prorsus maneant confinia, educetur profecto et illa insurectionalis
                    militia; obiicitur maximo semper discrimini confiniarius miles, obiicietur et
                    insurectionalis; quantum e confiniario milite seu bello, morbis periit, debet ex
                    confiniario populo illico redintegrari, deberet certo et per nobiles quidquid ex
                    insurectionali illa militia interiret. Praeficiuntur confiniario militi exteri
                    ex omnibus nationibus <note place="foot" n="1">prekriženo
                        <emph>officialibus</emph>
                    </note> officiales, praeficerentur certo et insurectionali.</p>
                <p>Verum dicet hic aliquis posse hac re mediam aliquam rationem ita <note place="foot" n="2">prekrižena riječ, odnosno dio riječi koja počinje s
                            <emph>i </emph>a završava s <emph>iniri</emph>
                    </note> iniri, ut nobilis vir unam portam habens quinque e suis nominet colonos
                    qui in album insurectionalis militis inserantur; hi armis et amictu instruantur
                    quidem, ceterum in suis relicti aedibus ultroneam colendo agro impendere operam
                    ita permittantur, ut statuto tantum tempore instituendi militaris exercitii
                    causa ad destinanda sibi loca convenire sint obligati. Levius nonnihil priori
                    onus, seu conservandum hac via diutius amictum, seu stipendii compendium
                    spectes, sed quod subeundum a nobilitate per indirectum tributi iugum ex aequo
                    post se habeat. Ut enim rusticus ille gravem hanc militandi obligationem
                    gratuito sustineat nec iustum, nec practicabile est; aut ergo domus talis, ex
                    qua eiusmodi praestetur miles, a debitis domino suo praestationibus absolvenda,
                    aut militi aliquod pro modulo suo stipendium decernendum foret, utrumque et
                    perenne, nec profecto exiguum pendendi indirecta hac via nobilitatem tributi
                    onus post se trahit; quodsi semel imponatur, facile postea in immensum provehi
                    posse luculento nobis vicinae provinciae sunt exemplo; ut alia, quae haec
                    intertenendi militis ratio secum ferret incommoda praetereamus, sane, cum nuper
                    tyrones statuerentur, plurimos profugisse, alios, qui fuga se subducere non
                    poterant, ut hoc onera se expedirent ultro se mutilasse palam constat. Quidni
                    itaque in hoc quoque designandi perpetui militis huius ratione expectandum foret
                    quam continua designatorum illorum profugia, desolationes villarum, effectum
                    denique ambiguum, certum autem non modo domini terrestris, sed et ipsius
                    Principis detrimentum; deinde nec haec ad disciplinam militarem institui militia
                    sine officialibus potest.</p>
                <p>Iam his si nobilitas stipendia persolverit fiet cumulata alioquin ad onus
                    illegale accessio; si Princeps est eos soluturus, redeunt omnes, quae supra
                    remonstratae sunt periculosae sequelae, quibus, quod <note place="foot" n="3">prekriženo <emph>non</emph>
                    </note> nullis servandae pro domesticis tantum periculis eiusmodi militiae
                    assecurationibus, nullis proficiendorum illi districtualium generalium
                    exercendique per palatinum in eos summi imperii cautelis satis prospici possit,
                    cum veteranum confiniarii militis, tum recens Transilvaniae exemplum, cum
                    denique explicata nimium dilucide per Kollarium consilia satis remonstrant.</p>
                <p>Atque haec fere eadem rationum momenta consilio etiam illi adversantur, ut
                    obveniens cuique nobilium militis numerus per eundem domi suae ad instar
                    pandurorum ad obeunda complura domus munia idoneorum alatur. Quippe universim
                    rem accipiendo insurgendi obligatio temporaneum, saepe post pluria lustra non
                    rediturum onus importat; quaevis autem stabilis intertenendi militis ratio
                    continuam, et perennem inducit obligationem; quam ut sibi nobilitas ultro
                    imponat, sicque viam imponendi sibi successive intolerabilis tributi sternat,
                    praetendi sane non potest.</p>
                <p>Caeterum nobilitatem hac quoque ratione armorum usu exuendam se ipso patet, quod
                    nemo certe, nisi avito degener sangvine, aequo animo ferat, praesertim cum de
                    iis, quos aetas, aut natura armis minus idoneos effecit aut quos indispensabiles
                    alio vocant occupationes articulo 18. 1566. §. 5. 6. alioquin provisum habeatur.
                    Porro hac in re ad funestam quae ex hoc fonte suapte flueret sequelam advertere
                    operae profecto pretium est proinde etiam armis ultro debet conservari.
                    Praerogativae, quibus nobilitas Hungarica gloriatur, omnes pure intuitu huius
                    militandi oneris concessae sunt, hoc ergo semel sublato surgit illico
                    insuperabile praerogativas illas sufferendi argumentum. Ac hoc quidem praecipua
                    esse debet nobilitatis ratio ne sibi armorum usum adimi paciatur; iam quod id
                    nec Principis intersit, videamus. Praeclarus (ut alias semper) <name>Montesquieus</name>
                    monuit Principes, genium populi, cui ipsa gubernii forma superstructa est,
                    nunquam esse mutandum, <q>Quippe imperium, </q>inquit <name>Tacitus</name>,
                        <q>iisdem artibus, quibus partum est,
                    
                        <note place="foot" n="4">prekriženo <emph>facillime amittitur*</emph>
                        </note>
                    
                             facillime retinetur.</q> Et sane quis non videat male sibi consulturos
                    Batavos, si dimisso, quo suum et constituerunt, et hactenus conservarunt
                    imperium, commercii genio suos ad rem militarem animos incipiant comparare. Iam
                    Hungaros Regnum hoc armis et comparasse, et conservasse hactenus, ac universim
                    militarem genti huic inesse genium nemo inficias ibit; e re itaque Principis
                    tanto minus esse videtur militarem gentis spiritum prorsus opprimere, quod
                    vicinum habeat adeo hostem ut nisi illo <sic>militaris</sic> pectore retineretur, procul
                    dubio vel adversus primas eius discursiones loco cedere, vacuamque relinquere
                    regionem cogeretur; cuius manifesto vel illud sit indicio quod experientia
                    compertum sit, ubi Turcicum exoritur bellum, magis in remotis Styriae
                    Carnioliaeque provinciis quam in proximis ad Turciam Hungariae finibus
                    trepidari; <note place="foot" n="5">prekriženo <emph>qua id unum*</emph>
                    </note> qua in re id unum observari oportet, non posse militaris gente quapiam
                    spiritus contineri, nisi infractum eidem libertatis suae exercitium relinquatur;
                    cuius enim collum grave premit servitutis iugum, eius certe animus in militaris
                    spiritus non facile assurget.</p>
                <p>Quod articulo 9. 1609. inutilis recognita personalis insurrectio, id magno
                    sententiae huius patronis praesidio esse non potest; cum enim non verba, sed
                    ratio legis spectari debeat; si lex ista cum articulo 22. 1599. combinetur,
                    prona illico evadit nodi huius explicatio, <q>etiamsi personaliter insurgere
                        vellent</q> dicit articulus ille <q>tamen quia flos militiae et omnes
                        bello habiles stipendia merebuntur, neque Domi, nisi bello minus idonei
                        remanebunt, hi, etiamsi insurgerent, parum vel nihil utilitatis inde pro
                        bello emergeret, quid quod in articulo 3. 1601. appareat, Peste, Turcarumque
                        et Tartarorum grassationibus incolas Regni ad eas deductos fuisse angustias,
                        tantamque redactos paucitatem ut vix amplius pristina Regni facies
                        apparuerit.</q> Quid itaque mirum adeo comminutae nobilitatis personalem
                    insurectionem lege publica inutilem eotum recognitum fuisse. Cum utilitatem eius
                    denuo agnitam fuisse, ut primum pristinas Regni vires resummere caeperat,
                    sequentium annorum leges satis testentur, quibus ad veteranum hoc defendendi
                    Regni praesidium continuo recursum fuit. </p>
            </div>
            <div>
                <head>
               <add>Modalitas per Kollarium desiderata.</add>
            </head>
                <p>Ita neutra ex propositis per Kollarium modalitatibus regiam in effectum deduci
                    posse intentionem manifeste (ut puto) conficitur. Et vero cum ex ipso inferiori
                    propositionum sensu tum ex subsecuto dein rescripto longe aliam, eamque
                    benigniorem multo Suae Maiestatis intentionem esse satis apparet; id illa unice
                    postulat ut, cum legibus nostris nulla certa constituta sit insurgendi ratio,
                    verum pro singulis circumstantiis alia semper atque alia insurectionis norma
                    praescripta fuerit; porro, iam ingruente periculo de modo propulsandi hostis
                    deliberare sero nimis atque adeo inprovidum videatur; nunc demum certus pro
                    ratione maioris minorisve periculi determinetur insurgendi modus, una de
                    necessariis ad eam requisitis ita proinde instituatur, ut cum periculum
                    ingruerit, definitis iam paratisque, quae eo spectant, omnibus insurectionalis
                    huius militiae usus in defensionem patriae illico haberi possit.</p>
            </div>
            <div>
                <head>
               <add>Motiva pro ea fulcienda.</add>
            </head>
                <p>Id nec ullum praerogativae nobilitari afferre periculum dicitur et luculento anni
                    1609. ad annos 20 cum Turca pacem <add>... exemplo</add>; regnicolae per
                    articulum 65. non modo <q>salutare esse in pace de bello cogitare
                    </q>ultro recognoverunt, sed et effectivam pro eventuali ingruentis cuiuspiam
                    periculi casu de insurectione provisionem constituerunt; salutare hoc exemplum
                    anno etiam 1651. secutos esse regnicolas, quo etsi sedatis intestinis motibus
                    extensoque adhuc ad triennium cum Turca armisticio Regnum alma pace
                    perfrueretur, de modo tamen, quo emersuri belli tempore insurgendum fuerit, per
                    articulum 46. dispositum habetur.</p>
            </div>
            <div>
                <head>
               <add>Statuum adversus eandem difficultates.</add>
            </head>
                <p>Status vi articuli 8i 1715. huic ita provisum esse reponunt ut, quid eatenus
                    constitui amplius possit, nihil iam superesse videatur; nimirum agnovisse iam
                    tunc maiores nostros mutatum esse bellandi systema, atque adeo sibi quoque de
                    validiori, quam sola sit insurectio, defendendi Regni medio esse deliberandum;
                    constitutum itaque ut stabilis introducatur contributio, qua stipendiarius
                    regulatusque miles conduci inque Regni defensionem possit interteneri;
                    contributionem in subsequis 1723. comitiis effective inductam ac in postremis
                    anni 1751. comitiis <note place="foot" n="6">prekriženo <emph>effecti***
                            inductem*</emph>
                    </note> ad tres milliones ducenta octuaginta novem millia ducentos sexaginta
                    septem florenos sex cruciferos productam haberi; porro si legio una a mille
                    capitibus computatur, posse eam centum millibus interteneri constat: atque adeo
                    Regnum vel hoc titulo de triginta trium millium regulatae militae praesidio sibi
                    iam providisse. Accidit confiniarius <note place="foot" n="7">prekriženo
                            <emph>miles*</emph>
                    </note> aeque regulatus miles sexaginta amplius millia efferens, qui utique ad
                    rationem Regni debet computari, partim quod terrenum occupet, e quo alias
                    contributio in alterius regulatae militiae intertentionem cessura obveniret,
                    partim quod possessa per eundem terrena sint a potiori privatarum familiarum
                    adhucdum extantium, partim quod nongenta illa millia, quae in exolutionem
                    praefectorum confiniariae illius militiae Princeps expendit, facile ex
                    assignatis illi in defensionem Regni proventibus regiis conflentur. Ita
                    constituto adversus quasvis inopinas irruptiones adeo valido, quippe nonaginta
                    trium millium regulatae militiae, praesidio cessare iam et rationem illius, qui
                    olim a portis praestabatur, militis et obligationem, indeque factum quod
                    articulus 8. 1715. non nisi personalis insurectionis banderiorumque mentionum
                    faciat, articulus vero 63. 1741. cum assensu regnantis modo principis conditus
                    aperte dicat: ultra personalem insurectionem articulo 8. 1715. debitam pro illo
                    duntaxat casu oblatum etiam fuisse portalem militem. Ceterum, quod intertentus
                    hoc modo per Regnum tum regulatus, tum confiniarius miles a limitibus Regni quam
                    remotissime educaturm id neque recte, neque ex praescripto legum fieri, atque
                    adeo in eo potius flagitandum a principe remedium, quam ut novo rursus Hungaria
                    onere debeat cumulari; quod si domestica haec praesidia in securitatem patriae,
                    ut deberent, reserventur, superfuturum semper tempus, quo consilia super
                    instituenda insurectione expediantur; quid quod rei admittere non videatur
                    natura, ut de instituenda insurectione quidpiam instituatur antea, quam eadem
                    effective decreta sit, propterea quod cardinale semper Regni Hungariae
                    principium fuerit modum insurgendi rationi periculi commensurari, ei autem rei,
                    quae necdum existit, quidpiam commensurari non potest; ipsa igitur rei natura
                    docemur, non ante de regulanda agi posse insurectione, quam decernatur, decerni
                    vero non potest, nisi cum casus realis periculi existit. Res haec eam etiam
                    habet ulteriorem rationem, quod alioquin tam generalis, quam particularis
                    insurectio sint supremae Regni vires quas illico hosti nec expedit nosse, nec
                    licet; ea etiam de causa veteri adhuc lege expresse constitutum habetur primis
                    periculis conductum ex proventibus regiis militem obiiciendum, tum <sic>regium</sic> suorumque officialium,
                    ut et praelatorum et procerum, banderia, demum vero, si nec haec tutando Regno
                    praesidia sufficiant, educendum militem insurectionalem. Allegata annorum 1609.
                    et 1681. exempla cum ratione moderni temporis componi non posse; nam 1609.
                    possessa per Turcam dimidia fere Regni parte, etsi constitutae essent induciae,
                    particulares nihilominus Turcarum grassationes continuo viguisse vel ex
                    praefatione articulis <note place="foot" n="8">prekriženo <emph>1575.
                        praemis</emph>
                    </note> 5. et 6. anni 1575. praemissa constat, qui (Turca) dicitur illic
                        <q>quam perfide et dolose inducias colat, potuit sua Maiestas vel ex hac
                        una inexpectata irruptione quae aestate praeterita cum ingenti Regni huius
                        detrimento contigit, facile animadvertere</q>. Itaque pace adeo infida
                    superfuisse omnino regnicolis constituendae insurectionis non modo rationem,
                    verum etiam necessitatem; anno 1681. et intestinos adhuc perdurasse motus, et
                    tales a Turca continendae pacis propositas fuisse conditiones, ut facile apparet
                    illis praetextum tantum proximo bello queri, quemadmodum illud in sequenti anno
                    et effective intulit. Nunc stabilita primum recentissima pace bellicos meditari
                    adparatus vel ipsum irritandorum forsan hac via aemulorum periculum admittere
                    non videtur; nihil itaque reliquum videri, quam ut huius intuitu status ea
                    ratione Principi respondeant, ut in consimili re 1566. regnicolae per articulum
                    divo condam Maximiliano responderunt: <emph>nimirum de insurectione nihil novi
                        possunt regnicolae decernere, quando iam antea satis superque his de rebus
                        tractatum sit et satis clarae constitutiones quoque superinde factae; cum
                        itaque iis maiora nunc quoque praestare nequeant, suplicant Maiestati Suae,
                        dignetur gratiose providere ut ipsi contra hasce constitutiones ad alia
                        graviora non compellantur. Ceterum quemadmodum gens haec Hungara
                    </emph>(verba sunt articuli 3ii eiusdem omnia) <emph>semper sese Turcarum genti
                        opposuit, illorumque vim et ferocitatem non solum fortiter et animose multo
                        tempore sustinuit, verum etiam saepius ab orbe Christiano repulit, sic hoc
                        ipsum in posterum quoque, quamdiu vires suppeterent, facient, suoque ipsi
                        proposito constanter inhaerentes pro ipsius maiestate et dulci patria
                        sanguinem cum vita profundere nullo unquam tempore omittent</emph>. In quem
                    firme sensum effective etiam responderunt. Ita status ipsum quaestionis cardinem
                    movisse apparet. Si enim id semel conficiatur nobiles praestando portali milite
                    non obligari, quod circa personalem insurectionem reguletur, parum supererit.</p>
            </div>
            <div>
                <head>
               <add>Reflectuntur ex parte aulae.</add>
            </head>
                <p>Verum longe aliter haec res a parte Principis assumitur. Nimirum triplicem esse
                    insurgendi obligationem, <emph>personalem, realem, </emph>et
                    <emph>naturalem</emph>. Ex primo capite quisque nobilis velut commembrum coronae
                    in defensionem eius libertatumque suarum insurgere tenetur; atque inde fit ut
                    omnes etiam inpossessionati nobiles insurgere teneatur, Sigismundi Decreti 6i
                    articulo 3; 1666. ar. 5; 1687. ar. 46; verum cum nobilium possessionatorum
                    praeter defensionem coronae bona quoque sua conservari intersit, et nec secus
                    naturalis admittere aequitas videatur ut nobilis, cuius annuus in plura exurgit
                    census, nullam maiorem habeat obligationem atque ille cui praeter vitam et
                    libertatem, quod tueatur, nihil superest. Inde exurgit realis illa obligatio ut
                    nobiles possessionati a proportione bonorum suorum pro ratione maioris minorisve
                    discriminis plures aut pauciores praestare aequites obligentur. Ceterum aras
                    poenates coniuges liberosque proprios tutari ipso naturae ductu obligentur,
                    factum est ut ex naturali hac obligatione ipsi quoque rustici, antequam fixo
                    praemerentur tributo, a certo portarum numero pro ratione periculi determinatos
                    sibi pedites producere debuerint; postquam perennis rusticis imposita est
                    contributio in intertentionem regulati militis convertenda, eos pristina
                    praestandi peditis obligatione exolutos esse connaturale est ex eo principio,
                        <emph>quod quis per alium facit, per se fecisse censetur</emph>. Sed vero
                    quod per stabilitam contributionem ipsi nobiles possessionati obligatione
                    praestandi a proportione colonorum militis relevati sint, sustineri nullatenus
                    potest. Primum, quia in praesens subsistit etiam illa, ob quam primitus nobiles
                    possessionatos hanc mansisse obligationem superius stabilivimus, ratio, stante
                    autem ratione stare etiam debet legis dispositio. <sic>Benigne</sic> non queritur hic
                    de obveniente a portis palatinalibus milite, quem alias legibus nostris insuetum
                    anno 1741. pro illo duntaxat casu praestitum fuisse constat, sed de obveniente a
                    numero colonorum milite, quem cunctis priscis legibus dubio procul omni debitum
                    anni 1741. articulus 63. nuspiam sustulit; cum tamen miles iste olim quoque a
                    portis non quidem <emph>palatinalibus </emph>sed portis phisicis colonorum
                    praestitus fuerit, ut nos quoque eundem in posterum portalis militis acceptione
                    designemus. Certissimum est illud principium, quod nemo suam re aliena exolvere
                    possit obligationem. Iam vero contributionem illam non a fundo, cuius dominus
                    terrestris dominium retinet, verum a superficie seu perceptis ex illo fructibus
                    mercedeque latoris, cuius rusticus habet proprietatem, <sic>3ae titulo 30</sic>. dependi
                    alioquin constat. Utut igitur res torqueatur, recte inferri non potest per
                    impositam rustico contributionem dominum eius praestandi portalis militis
                    obligatione exolutum esse. Denique cum ante annum 1715. usum formalium
                    banderiorum in Hungaria dudum <note place="foot" n="9">prekriženo
                        <emph>fuisse</emph>
                    </note> desiisse constet, articulus porro 8. omnes omnino nobiles non modo
                    personaliter insurgere, verum etiam sua respective banderia producere debere
                    constituat (ly <emph>respective</emph> propter nobiles impossessionatos
                    adiecto), per banderia nil nisi portalem intelligere voluisse militem vel exinde
                    statui debet quod articulus 11. 1661. per articulum 7. anni 1659. eatenus
                    confirmatus testis sit exolescentibus sensim banderiis nomine banderii portalem
                    iam tunc militem venisse. <emph>Quicunque dominorum</emph> (dicit lex illa)
                        <emph>numerum quinquaginta equitum non habuerit subsit banderio comitatus,
                        eos vero, qui in diversis comitatibus bona habent, sufficit in eo comitatu
                        insurgere, ubi suas personales residentias faciunt.</emph> Sensus legis
                    huius non alter esse potest, quam quod ille, qui ex bonis in uno comitatu sitis
                    quinquaginta aut amplius praestare equites debet, eosdem sub proprio vexillo
                    educere possit, qui vero infra quinquaginta producit eosdem banderio comitatus,
                    quod ceteroquin ipsos nobiles personaliter insurgentes complectitur, submittere
                    debet; qui tamen in diversis comitatibus bona possidet, talis convenientes de
                    omnibus bonis suis equites sub proprio banderio penes comitatus illius, ubi
                    personaliter residet, copias educere potest. Sed quia postremum hoc per verba
                    illa: <emph>Sufficit in eo comitatu insurgere, ubi personales residentias
                        faciunt </emph>subobscure expressum est, libet id ipsum aliarum legum
                    contextibus illustrare; articulus 5. 1662, et 46. 1681. haec habent formalia:
                        <emph>Qui in comitatibus bona possident tales de omnibus bonis suis equites
                        abinde provenientes secum in exercitu illius comitatus ubi personaliter
                        faciunt residentiam modo praenotato interteneant, pedites vero a subditis
                        subministrandi sub vexillo duntaxat illius comitatus, in quo resident,
                        militare teneantur.</emph>
                </p>
                <p>Ita <sic>sublatum</sic> articulo 11.
                    omnem ambiguitatem indeque clare confectum, quod articulus 11. 1601,
                    quemadmodum, dum parte posteriore de possessionatis in diversis comitatibus
                    loquimur, de equitibus portalibus intelligi debet,<note place="foot" n="10">prekriženo <emph>ita</emph>
                    </note> in priori parte, dum de illis, qui in uno tantum comitatu possessionati
                    sunt, statuit pariter de portalibus equitibus, non vero de stricte talibus
                    banderiasticis statuisse censendus sit. Quales portales equites cum banderii
                    appellatione afficiat, nomine banderii iam tunc portalem militem venisse apparet
                    atque adeo obligationem praestandi portalis militis nobiles ultro manere
                    conficitur, praesertim cum contributio iam anno 1681. omnino viguerit et tamen
                    portalem eotum etiam praestitum fuisse militem articulus 46. reddit manifestum.</p>
                <p>Quid plura, cum tum luculenta banderiorum mentio articulo illi otiose inserta
                    fuisse dici nequeat, nisi banderiorum nomine portalis miles intelligatur. Id
                    demum statui oportet quod per articulum illum vetus praestandorum per
                    ecclesiasticos a decimis iuxta 19. 1439. et 15. 1494, per magnates vero iuxta
                    14. 1559. a nonis formalium banderiorum obligatio reducta habeatur articulo 63.
                    1741, per quem id explanatum praetenditur, quod tenore articuli 8. 1715.
                    regnicolae ultra personalem insurectionem ad nihil obligentur; si in genuino
                    sensu accipiatur ad summum id conficietur, quod non iam equites, sed pedites
                    statui debeant a portis; ut primum enim <emph>generalis insurectio</emph> in
                    praeambulo illius articuli determinatur, mox in primo recognoscitur,
                        <emph>titulo generalis huius modi insurectionis 21622. pedites erga portas
                        Regni repartiendos esse</emph>. Ac tum primum in 4o subiungitur quod ultra
                    praemissam personalem insurectionem ex praescripto praecitati articuli 8i
                    debitam a singulis portis <note place="foot" n="11">prekriženo <emph>praeter*
                            personalem insurectionem*</emph>
                    </note> singuli equites offerantur. Ita stabilito eo, quod nobiles praeter
                    personalem insurectionem praestandi etiam portalis militis obligatio ultra
                    maneat, cur de determinando pro ratione maioris minorisve, quod impendere
                    potest, periculi certo insurgendi modo agi non possit, rationem non superesse;
                    credo <note place="foot" n="12">prekriženo <emph>*n *abinde* inferri*</emph>
                    </note> enim modum insurgendi rationi periculi debere admensurari. Verum ideo
                    exinde inferri nequit quasi propterea de determinanda insurectione non nisi
                    urgente iam periculo agi possit; quis enim abnuat ex tanta, quas Hungaria
                    superioribus temporibus sustinuit, vicissitudinum experientia ipsos etiam
                        ingruere<note place="foot" n="13">prekriženo <emph>t </emph>na kraju riječi
                            <emph>ingrueret</emph>
                    </note> nobis denuo queuntium periculorum gradus facile posse praevideri, atque
                    adeo praevisorum etiam huiusmodi periculorum gradibus certum insurgendi modum
                    addici.</p>
                <p>Quae de intertento ex contributione Hungarica regulato alioque confiniario milite
                    dicuntur, quanquam suo non careant pondere, necessitatem tamen regulandae in
                    tempore insurectionis non evertunt. Quid enim si Regnum plures hostes ex
                    diversis partibus valida manu invadant, Turca ex una, Polonus ex alia, ac ipsa
                    nefors emensa, quae sola interiacet, Moravia Borussus ex tertia partibus? Sane
                    eotum nec quidem nonaginta tria millia sustinendo in tot partibus impetui
                    sufficient, adeoque dignum providentia tam illustris Regni consilium foret eo
                    suos dirigere conatus, ut intrinseca saecuritati in eum quoque eventum
                    prospiciatur. </p>
                <p>Porro ubi status eo spectare videntur, ut illa, quae ex contributione Hungarica
                    alitur regulata militia, ut et confiniarius miles adversus, alios Hungariae non
                    conterminos hostes non educatur, verum pro intrinseca tantum Hungariae
                    securitate intra fines Regni semper contineatur, meminisse eos oportet, id ipsam
                    systematis gubernii plures complectentis provincias unitatem non admittere;
                    cuius modi systematis unitati iam tum se Hungari quoque ultro subiecere, cum ex
                    Augusta Domo Austriaca, quam plurimis aliis Regnis etiam in provinciis imperare
                    bene noverant, Reges sibi postmodum haereditarios effectos delegere. Quemadmodum
                    enim omnes simul provinciae unum monarchiae corpus constituunt, ita singula per
                    se, et omnes simul provinciae communes habere debent et amicos, et inimicos
                    illos, quos Princeps pro talibus declaravit, adeoque communibus etiam totius
                    monarchiae viribus et amici defendendi, et propulsandi sunt hostes; systema hoc
                    si cui unquam, provinciae Hungaricae certe extitit semper salutare. Quis enim
                    nescit Hungariam fere omnem non propriis eiusmodi, sed potissimum aliarum
                    haereditariarum Augustae Domus Austriacae provinciarum copiis, imo validis etiam
                    Sacri Romani Imperii subsidiis per Principes Austriacos recuperatam fuisse et
                    postea semper contra Turcam defensam statuerunt; Illustre eius argumentum
                    regnicolae ipsi per articulum 68. 1609. dederunt, ubi ultro confitentur,
                        <emph>Regnum hoc ad extremam iam plene devenisse calamitatem, tum ex
                        continuis bellorum sedibus tum vero ex eo, quod vicinae provinciae solida
                        sua subsidia et manus auxiliares a Regnicolis subtraxerint</emph>. Quomodo
                    ergo nihil controverti in praesens rationabiliter posset, ne regulata, quae ex
                    contributione Hungarica alitur, militia uti et confiniarius miles ad defendendas
                    pro ratione temporis reliquas suae maiestatis provincias adhibeatur. Qualem in
                    casum si Regnum per Turcas invadi contingat, interest profecto statuum congrua
                    pro sinistro eiusmodi eventu praesidia nunc constituere, ne serum forsan postea
                    in ea temporis perturbatione auxilium frustra exquiratur.</p>
                <p>Caeterum, ubi destinatorum in defensionem <note place="foot" n="14">prekriženo
                            <emph>Patriae</emph>
                    </note> Regni proventuum regiorum fit mentio, si status eo animum adverterint,
                    quantos per exolutionem confiniariae militiae ipsa defensio Regni sumtus secum
                    ferat, facile eis apparebit tantum praesidii hac in re non posse collocari, ut
                    nisi quoque regnicolae efficacem parte etiam ex sua conatum adhibuerint, Regnum
                    ea sola ratione tutum in omnes eventus queat reputari; ac primum proventum satis
                    fere omnem absolvit dicasteriorum exolutio; reliqui tam camerales quam
                    montanarum civitatum proventus, si immensi, qui ad erigenda praesidia,
                    instruenda armamentaria, constituendam conservandamque rem tormentariam;
                    instituti praeterea cum rei architectonicae, tum pirobolariorum corporis
                    exolutionem necessarii sunt, sumtus in aequam summantur reflexionem, vix tanti
                    eos esse apparebit, ut omnibus his sufficiant. Demum quemadmodum procurandae
                    Regni salutis onus omni principi incumbit, ita necessarios in aulam eiusdem
                    sumtus ipsa etiam Hungaria pro modulo suo debet subministrare; quos si a
                    dignitate numero et conditione modernae Augustae Aulae metiamur, facile eo
                    gravissimos sane esse deprehendemus. </p>
                <p>Denique si suis status rationibus rite consulere velint, facile necessarium esse
                    apparet, ut insurectioni manum admoveant. Dum enim articulus 8. 1715. ait, Regia
                    Maiestas <note place="foot" n="15">prekriženo <emph>(</emph>
                    </note> id (nempe insurectionem), quoties necessum esse iudicaverit, ad
                    conformitatem hactenus sancitarum superinde legum amodo in posterum quoque
                    desiderare et exigere poterit, arbitrium cognoscendae necessitatis manifeste
                    Principi defert. Quodsi omnes ab uno retro saeculo leges excutiantur,
                    insurectionem etiam extra diaetam indici posse apparebit. Huius vero dicitur
                    articulo 10. 1601. personalis insurectionis intimatio fiat tempestive per Suas
                    Serenitates vel supremos huius Regni capitaneos. Hi autem, habet articulus 65.
                    1609, ad intimationem et requisitionem Suae Maiestatis, vel domini palatini
                    statim insurgere debeant. In tali (statuitur articulo 21. 1622.) summae
                    necessitatis casu palatinus, si Sua Maiestas annuerit, singulos comitatus
                    tempestive requirere et in campum prodire debeat. Denique ne ullus vel dubio
                    locus esse possit, determinatur articulo 8. 1715. conformiter ad priores leges
                    delatum Principi cognoscendae necessitatis arbitrium; apparet iam, <note place="foot" n="16">prekriženo <emph>vano*</emph>
                    </note> cum necessitas cognosci nequiat nisi ratio una periculi constet,
                    consequitur necessario per eum rationem periculi cognoscendam cui necessitatis
                    cognoscendae arbitrium per leges delatum est. Porro cum lege nostra insurgendi
                    norma semper rationi periculi attemperetur. videtur in potestate Principis
                    collocatum eum, quem pro ratione talis <sic>generalis ipsa</sic> statuerit
                    periculi in lege definitum invenerit insurgendi modum dum et quando etiam extra
                    diaetam propria authoritate exigere; quanto igitur satius foret si Regnum pro
                    delato sibi per Principem arbitrio manum quidem operi admoveat, in re tamen ipsa
                    talem insurgendi pro discrimine necessitatis normam decernat, quae nec insoluti
                    cuiuspiam oneris periculum nec ullum nobilium libertati vulnus adferat.</p>
            </div>
            <div>
                <head>
               <add>Ultima statuum fundamenta</add>
            </head>
                <p>Status praestandi portalis militis obligationem iam desiisse ultro etiam
                    contendunt quippe admisso etiam <emph>personalis, realis </emph>et
                        <emph>naturalis </emph>insurgendi obligationis titulo, cum personalis
                    personam afficiat, realis certe rem ipsam afficere, seu bonis ipsis inhaerere
                    debet. Proinde cum Principi contributio iam stabilis a bonis obveniat, apparet
                    ea ipsa re realem insurgendi obligationem exolvi, atque ita cessare illam quoque
                    in proportionali possessionatos inter et impossessionatos nobiles oneris
                    rationem; vim rationis huius ea labefactare consideratio non potest, quod ipsa
                    quoque realis obligatio ipsis nobilibus inhaereat, contributio vero a re, quae
                    non nobili, sed rustico propria est, persolvatur. Nisi enim ipsam illam realem
                    obligationem in personalem itidem transformemus, sustineri nequit quod haec
                    quoque ipsis nobilium personis inhaereat: ut vim termini receptum sensum verbi
                    retineamus, ut primum realis est obligationis illius titulus, debet rei, seu
                    bonis ut sic inhaerere; sufficit atque ut hoc eodem titulo, seu a bonis nobilium
                        <emph>ut sic</emph> Principi obveniat id, quo eadem nobilium bona <emph>ut
                        sic </emph>defendi possint; atque adeo ad vim realis huius obligationis
                    exolvendam nihil interest, unde unde tributum illud dependatur; libet vim
                    argumenti huius dilucidius explicare. Antequam fundi Regni Hungariae tributo
                    subderentur, quia Principi hoc speciali defendendorum particularium fundorum
                    titulo nihil erat assignatum, debebat onus hoc defendendi et possessoribus harum
                    terrarum et ipsis incolentibus easdem colonis, illis quidem realis, his vero
                    naturalis obligationis titulo incumbere. Regnicolae, ut hac se exolverant
                    obligatione, tributum stabile a colonis suis dependendum constituerunt: quo quod
                    non modo naturalis colonorum, sed et realis dominorum terrestrium obligatio
                    sublata sit vel inde apparet, quod vi realis illius obligationis domini portalem
                    militem alioquin non aliunde, quam e medio colonorum statuebant; iam cum ad
                    rationem persolvendae contributionis essentialiter pertineat numerum
                    contribuentium non diminui, ut primum coloni tributo subiecti sunt, sublaxa est
                    eo facto dominis terrestribus per diminutionem contribuentium fundum <sic>hunc</sic> alio equipollenti onere iam
                    affectum quopiam prioris obligationis titulo gravandi potestas, atque adeo
                    realem illam dominorum terrestrium et naturalem colonorum insurgendi
                    obligationem adeo identificatam fuisse apparet, ut non potuerit naturalis
                    cessare colonorum obligatio, quin imo et una realis dominorum terrestrium
                    cesset; utcunque itaque res haec spectatur, affecto iam semel contributione
                    fundo obligationem praestandi portalis militis desiisse ipsa rei natura
                    demonstrat.</p>
                <p>Itaque id, quod articulus 8. 1715. per banderia, quorum meminit, portalem
                    intellexerit militem eo minus sustineri potest, quod tales de insurectione leges
                    expendenti facile appareat distinctam semper in legibus nostris banderialis
                    portalisque militis acceptationem; neque tamen exinde illud inferre licet per
                    legem ergo illam veterem praestandorum a decimis per ecclesiasticos, ex nonis
                    per magnates banderiorum obligationem reductam fuisse; nam id quidem, quod onus
                    intertenendi banderii beneficio nonae <sic>nunquam</sic> inhaeserit,
                    doceri non potest. Cum nona non ab aliis, quam a propriis rusticis obveniat,
                    sitque, et semper fuerit proventus urbarialis, Ludovici I. articulo 6.,
                    Vladislai Decreti I. articulo 48., adeoque una cum reliquis terrestralibus
                    beneficiis illi reali insurgendi obligationis titulo inclusus, aliam quampiam,
                    et distinctam obligationem producere non potuerit. Et hinc est quod nulla in
                    toto iuris corpore lex extet, quae in eam rem afferri posset, praeter articulum
                    14. 1559. Qui tamen ipse, si penitus expendatur, apparebit in eo nihil profecto
                    aliud contineri, quam quod Princeps praetenderit quidem ut quemadmodum a
                    decimis, ita etiam a nonis banderia interteneantur, verum regnicolae omnes hoc
                    deprecati sunt, neque unquam in realem id effectum transierit. Nec iuvat ex
                    inserta articuli illius rubrica vocabula amplius urgere, cum nota sit de eo
                    casu, quo rubrica a nigro discrepat iuris regula; sed neque alias id posset
                    facile sustineri tum primum cessasse intertenendorum a nonis banderiorum
                    obligationem, quando tempus, cum primum haec magnatibus imposita fuisset
                    obligatio, ex lege nuspiam statui possit; sed et alias magnates intertenere
                    nulla lege doceri possunt. Imo articulo 20. Vladislai Decreti 3i, qui pro
                    pragmatico hac in re habendus est, postquam Bano Croatiae, vajvoda
                    Transilvaniae, et comiti Siculorum intertenendum esse a Principe banderium
                    statuisset, reliquos ibidem specificatos magnates <emph>a numero colonorum
                        suorum exercituare debere</emph> definit. Quod ad decimas ecclesiasticorum
                    adtinet: cum hic non sit proventus urbarialis (percipitur enim etiam imo
                    potissimum ab alicuis? colonis) verum sit extrinsecum et accidentale beneficium,
                    ne vel aliquod supersit beneficium quod nova proportione oneri defendendi Regni
                    subiaceat, constat ecclesiasticos intertenendis titulo beneficii huius banderiis
                    subiectos fuisse, verum cum reductis, non invita etiam eotum aula, banderiis
                    beneficium hoc decimarum novo subsidii quinquennalis onere subinde affectum; cum
                    unus idemque fundus duplici oneri nequeat subiacere, per articulum 8. 1715.
                    pristino intertenendorum banderiorum oneri postliminio subiici eo minus potuit,
                    quod subsidium hoc annue m/80 efferens Principi longe plus importet, quam
                    rediturus vix post 20 quandoque annos banderiorum usus, quemadmodum in <ref>alio, ubi
                    de banderiis ex instituto egimus, opere iam demonstratum est</ref>.
                </p>
                <p>Quid est igitur quod articulus ille per banderia intelligere potuit, nisi
                    adiectam illic inaniter clausulam illam statuamus? Rem paucis expediemus. Lex
                    omnis ex illius quo perlata est temporis ratione debet explicari. Proinde cum
                    lex illa anno saeculi huius 15o condita est, superest ut quaenam adhuc eotum in
                    Hungaria superfuerint banderia pervestigemus; qua in re praeter alia publica
                    temporis illius documenta lumen nobis sat clarum subministrat conditi sat longo
                    postea intervallo anno 1741. articuli 63. §. 9. qui (post absolutam iam
                    personalis, portalisque insurectionis modalitatem) <emph>nobilium praedialium,
                        ecclesiarum et aliorum in bonis coronalibus velut alioquin a contributione
                        liberorum </emph>meminit; hos non <emph>portaliter, </emph>ast
                        <emph>banderialiter</emph> insurgere debuisse illud indicio est, quod nulla
                    portarum facta mentione generatim eos insurgere, et ad exercituandum teneri,
                    illic statuatur; Praediales eiusmodi habet archi-episcopus Strigoniensis,
                    archi-abbas montis Pannoniae et alii quidam praelati, dicunturque universim
                    <sic>domos</sic> afferre amplius 12
                    florenos; nonnisi improprie et cum addito ecclesiarum nobiles dici alioquin
                    constat, adeoque ex vi praerogativae nobilitaris personaliter insurgere non
                    obligantur, cum tamen a contributione exemti sint, quemadmodum usque annum 1750
                    exemti etiam fuere omnes in Croatia banderialistae, naturale est banderialiter
                    eos insurgere obligari. Haec sunt ergo quas adhuc in statu banderialis
                    obligationis articulum 8. 1715. deprehendit gentes, et quas unice clausula illa
                        <emph>suaque respective banderia producere </emph>officere potest; nisi
                    forsan facta ad articuli 46. 1681. §. 10 11. et 12. reflexione, Iaziges quoque
                    et Cumanos uti et oppida Hajdonicalia sub eandem venire considerationem
                    statuamus; quos tamen cum subinde contributioni subiectos constet, articulus 63.
                    1741. non iam banderialiter, sed portaliter assumpsit.</p>
                <p>Quod contributionem anno 1681. iam viguisse et tamen portalem praestitum fuisse
                    militem dicitur, de quanto formali statui nequit quando illud in 1715. comitiis
                    stabilitum ac primo 1723. formaliter inductum fuisse constat, negari nihilominus
                    non potest Leopoldum, propter suppressam Zrinianam factionem se Regnum iure
                    armorum tenere praetendentem, non modo contributionem diversasque accisas per
                    edicta ante illum annum imposuisse, verum etiam sublato omni prioris gubernii
                    systemate Regnum velut armis exquisitum, arbitrarie gubernasse. Verum cum ex
                    ipso eo fonte Tököliana exorta fuisset seditio, eaque iam valida acciperet
                    incrementa, <emph>restitutam</emph> eodem ipso anno 1681. et Regno libertatem,
                    et reductam prioris gubernii formam, ex praefatione aliisque anni eiusdem satis
                    apparet <emph>pro universali</emph> (dicitur in praefatione) <emph>Regni
                        Securitate et tranquillitate procuranda ad libertatem Regno cum legum et
                        articulorum superinde conditorum confirmatione restituendam clementer
                        resolvere dignata sit</emph>. Quod in praefatione pollicitus est, id eum
                    reipsa praestitisse articuli satis testantur. Nam articulo 2o gubernium et
                    locumtenentia his revolutionibus inducta abrogantur. Conflatum ex alicuigenis
                    fuisse constat consilium istud, quod antiquis omnibus veteribus Hungariae
                    magistratibus vicarium Regis in omnibus prorsus negotiis potestatem obtinebat;
                    articulo 1o restauratur iam oblitum Palatini munus; articulo 10. libertates
                    nobilium renovantur ac <note place="foot" n="17">prekriženo
                        <emph>postliminio</emph>
                    </note> postliminio restituantur, articulo 12o repartitiones et accisae
                    abrogantur, atque adeo vel ex hinc satis liquet qualis et quomodo eotum
                    contributio viguerit. Ceterum non videtur naturalis illa articuli 63. 1741.
                    explicatio qua id confici contenditur quod per legem illam non sit sublatum
                    praestandi portalis militis onus sed tantum obligatio militis in peditem
                    portalem praestandum commutata habeantur. Primum quia peditibus etiam illis
                    portalibus et stipendium et amictus non dominos terrestres, verum a Principe per
                    imputationem ex quanto contributionali praestitus est adeoque per dominos
                    terrestres nihil nisi ipsa persona statui debuit. Deinde antequam ipsa etiam
                    insurectio illic terminetur, iam praemittitur <emph>pro hac duntaxat vice ac
                        necessitate</emph> ac tum demum §. 40. articulo 8. 1715. nihil nisi
                    personalem insurectionem deberi a parte definitur.</p>
                <p>Ita evicto eo, quod fixo iam tributo nobiles praestandi portalis militis
                    obligatio non maneat, quod circa regulandam personalem insurectionem agi possit,
                    parum superesse, et vero vel exinde non expedire, quod supremas has Regni vires
                    propalari nec Regis, nec Regni interesse adeoque ipsa etiam numeri militiae
                    huius incertitudo inter Regis, et Regni arcana referenda videatur.</p>
                <p>Sed et alias gravia obstare rationum momenta quominus certa, eaque determinata
                    pro omni casu insurgendi norma constituatur. Anno 1559. cum Princeps decretum in
                    iisdem comitiis subsidium ad sexennium constitui postulasset, status articulo
                    15. sic responderunt; <emph>verentur status ne, si in hos sex, vel tres postremo
                        postulatos annos consentiant, postea per totum illud temporis spatium nullum
                        habituri sint conventum publicum in quo ultra consueta offerri subsidia
                        publica gravamina et necessitates suas declarare deque necessario illorum
                        remedio communibus votis inter se decernere et concludere possent.</emph>
                    Quanto iustius hic in praesens metus status incessere potest, sive rei, quae
                    agitur, gravitatem, sive temporis, pro quo norma haec insurectionis defigi et
                    determinari postulatur, perpetuitatem spectes, nam cum diaetales conventus
                    unicum sint conservandae pristinae libertatis medium, porro duo tantum quae
                    adhuc Principi indicendae Diaetae necessitatem inducunt supersint capita:
                        <emph>contributio </emph>et <emph>insurectio;</emph> illa ad summum (si
                    postulato per aulam augmento deferatur) punctum perducta omnis convocandorum
                    comitiorum ratio suapte evanescit; celebratione porro comitiorum intermissa,
                    distracta. eoque ipso ex capite debilior nobilitas tuendis par certe numquam
                    erit libertatibus adversus ministerium Germanicum, toto regiae authoritatis
                    exquisitarumque arcium aulicarum pondere incumbens. Est et alius, neque is
                    fortasse vanus, qui status habet, metus. Nimirum iam Mathias primus adeo grave
                    regnicolis reddiderat <note place="foot" n="18">prekriženo <emph>ut*</emph>
                    </note> insurectionis onus ut 1478. teste articulo 2o et 3o, quo se hoc onere
                    expedirent, subsidium potius pecuniarium a portis colonorum ultro obtulerint.
                    Subesse proinde periculum ne fixa insurectionis norma haec adeo et frequenter et
                    graviter exigatur ut cum perducta iam ad summum contributionis gravitate haec
                    non potuerint proprio, eandem tributo redimere cogantur. Quando iam esse constat
                    perpetuam ministerii Germanici, nobilitatem Hungaram meliori, atque aliarum
                    provinciarum nobilitas agit, gaudere conditione, aegre ferentis, curam ut ea ad
                    eum quoque meliori modo statum reduci possit.</p>
                <p>Quod dicitur posse gradus ipsos periculorum praevideri atque adeo praevisis his
                    ipsis periculorum gradibus norma insurectionis admensurari, res haec eo spectare
                    videtur ut tres ad summum necessitatis gradus constituantur ac pro ea ratione
                    triplex diversus insurgendi modus confirmatur reservato etiam (si ita libet)
                    cognoscendi in quonam necessitatis gradu res publica versetur diaetae arbitrio.
                    Atqui id ipsum et natura et constans legum nostrarum sensus excludere videtur ut
                    tres tantum statuantur gradus periculorum, quando experientia constat periculum
                    militis numeris et intendi, et remitti posse, atque inde factum ut 30. amplius
                    insurgendi modi in lege nostra constitui, horumque singulis periculi gradibus
                    commensuratus comperiatur. Ita fixum esse legum nostrarum systema apparet
                    insurectionem nunquam determinate figi debere a quo <choice>
                  <sic>[tum]</sic> 
                  <corr>dum</corr>
               </choice> in
                    praesens dimoveri status tanta adlaboratur contentione, vel id ipsum iustam
                    generat suspicionem subesse in eo consilio tectos quospiam et secundos, non sine
                    libertatis Hungaricae vulnere, ubi in consilium suum istud perduceretur [finem]
                    <add>fines</add> erupturos. Quid quod ab inveterato hoc legis nostrae
                    insurgendi modum non determinati systemate regnicolae recedere nec sine
                    periculo, nec sine aggravio possint, primum propterea, quia periculosa est in
                    his praesertim in quibus versamur circumstantiis omnis systematis mutatio,
                    alterum ideo, quia si v.g. statuamus viginti quatuor gradus periculorum, quorum
                    singulus proprium habet in lege insurgendi modum, hi si ad tres tantum
                    reducantur, vel pro primo assummi debebit qui antea fuit gradus ut 8, pro
                    secundo qui ut 16, pro tertio qui ut 24, vel vero assumetur pro primo gradus,
                    qui etiam antea fuit ut unus, pro secundo ut octavus, pro tertio qui ut 16; si
                    primum, tametsi periculum eveniat, ut <emph>duo </emph>vel ut <emph>tria</emph>
                    manente priori Legum dispositione ego non deberem insurgere, nisi illo modo, qui
                    fuit praescriptus pro periculo ut duo vel tres, qui utique levior est quam qui
                    pro periculo ut octo praescribebatur; nova vero hac classificatione inducta,
                    etiamsi periculum esset ut duo vel tres, ego semper deberem insurgere ut octo et
                    sic de aliis, adeoque apparet novam semper hac ratione futuram nobilitaris
                    oneris accessionem; si secundum, id rursus rationi principis non conducat. Dum
                    enim regnicolae insurgere deberent, aut semper non insurgent, nisi ut unus, dum
                    ut 15. non insurgent nisi ut 8, dum ut 24. non insurgent nisi ut 16, et sic
                    determinandae insurectionis rationem nec Principis, nec regnicolarum rebus
                    conducere satis apparet, quanquam cessante portalis militis obligatione haec
                    alioquin supervacanea omnia iam videntur; personalis enim insurectio pro quovis
                    invasionis Regni hostilis casu non negatur, alia vero quaepiam insurectio de
                    lege non debetur; quodsi tanta quae legem non habet necessitas ingrueret, ea
                    congruam alioquin semper extorqueret insurectionem; negari enim nequit facilius
                    eotum permovendos esse regnicolas ad vires supremo conatu intendendas, quam
                    nunc, ubi otiosis rebus periculum non nisi e longinquo spectatur.</p>
                <p>Quod de invadendi per plures insimul hostes Regni casu adfertur, et si casus est
                    ut Regnum immenso hostium numero imparique robore invadi oporteat, quaecunque in
                    apparanda insurectione diligentia etiam in antecessum afferatur, divini vim
                    decreti evitari non posse cum frequentiorum regnorum exemplo, tum tristia, quae
                    ipsum hoc regnum etiam subivit, fata satis demonstrant. Quodsi vero hic
                    improvisae et repentinae cuiuspiam irruptionis periculum, tum nimia, quae in
                    apparanda ut hactenus fiebat insurectione, mora urgeatur, primum constat in
                    moderno Europae systemate, quo stabiles legatos ad vicinas aulas intertenendi
                    usus apud ipsum etiam Turcam invaluit, improvisam non facile posse occurrere
                    irruptionem, atque adeo superesse semper expediendis defensae consiliis tempus.
                    Deinde id etiam negari nequit utcunque demum insurectio determinetur, omnem
                    fortuitis casibus locum non per hoc quidem posse praecludi.</p>
                <p>Itaque omnis haec de fortuitis raciocinatio ea statuum sententia, qua divo
                    quondam Ferdinando 1559. per articulum 15. responderunt, optime confici posse
                    videtur, videlicet <emph>quod omnia in solius Dei </emph>(qui adversos hostiles
                    conatus facile alio avertere potest) et secundum eius divinam bonitatem in
                    clementi Suae Maiestatis provisione sint constituta. Quid de non educenda Regni
                    militia dicebatur, non eo spectabat quasi securis Hungariae rebus, si alibi quid
                    turbarum eveniat, militia etiam Regni ad defendendos communes monarchiae limites
                    educi nequiret. Verum ita accipi debet status non immerito praetendere, si
                    Regnum Hungariae ab uno, alia vero quaepiam provincia ab altero hoste invadatur,
                    ut, qui tributo Hungarico alitur, regulatus, omnisque praeterea confiniarius
                    miles omnino in defensionem Hungariae adhibeatur. Sic enim unicus casus est, quo
                    regnicolae fructum constitutae contributionis <note place="foot" n="19">prekriženo nečitko <emph>*i* h*r*ti**</emph>
                    </note> instructorumque confiniariorum capere possint; quodsi vero pacatis
                    reliquarum provinciarum rebus soli periculum Hungariae immineat, tum communibus
                    monarchiae viribus illud defendi debere tam bene admitti debet, quam facile
                    concedunt status tranquillo Hungariae statu ad defendendam, si quae alia ab
                    hoste praematur, provinciam militiam etiam Regni Hungariae educi posse. <note place="foot" n="20">prekrižen tekst (na donjoj polovici stranice) <emph>Id
                            si nunc fierat, facili negotio eveniret, Regios proventus si non ultra,
                            ad octodecim certe assurgere milliones, praesertim si Banatus
                            Temesiensis triunque, qui ad Transilvaniam applicati sunt comitatuum
                            reditus una (ut fieri deberet) in calculum summantur. Iam cum Hungaria
                            tertiam prope Ditionum austriacae Domus partem efficiat, ex ipso illo
                            unitatis systemate non potest eidem</emph>
                    </note> Proventus regii in Vladislai decreti 7. articulo 1o et 2o recensentur,
                    possuntque commode ad has rubricas reduci: fodinae diversorum metallorum,
                    camerae, seu proventus salis, tricesimarum, fructus bonorum cameralium,
                    contributio, fiscalitates; omnes hos proventus Hungari<note place="foot" n="21">
                        <emph>Hungaria </emph>prepravljeno u <emph>Hungari </emph>križanjem finalnog
                        slova <emph>a</emph>
                    </note> occupato regno (cum regiae nondum subiacerent potestati) eorum arbitri
                    postquam reges sibi eligere coepissent, quod ea conditione in eos transtulerint,
                    ut in defensionem Regni impendi debeant, copiosae Regni leges testantur; Rex
                    (dicitur articulo 2. 1458.) contra omnes et quos libet inimicos hoc Regnum
                    Hungariae de proventibus suis regalibus protegere et defendere teneatur, atque
                    hinc factum est, quod iam antea Sigismundus in praefatione decreti se ita
                    expresserit <emph>Regiae celsitudinis providentia subditorum suorum et terrarum
                        ac regnorum suorum ditionis tuitione illaesae conservationi nedum introrsus
                        verum potius ab extraneis invasoribus officio suae dignitatis exigente se
                        obligatum profitetur</emph>. Hinc etiam factum, ut articulo 2o Sigismundi
                    decreti 5i et articulo 3i Szilagyi 1458. sanciretur, banderia non nisi cum
                    regiae gentes defendendo Regno non sufficerent educi debere, ubi vero nec haec
                    resistendo paria forent, tum primo insurectionem personalem locum habere. Hinc
                    pariter factum, ut Alberti articulo 16, Vladislai decreti 7. ar. 2, anni 1608.
                    ante coronationem articulo 22, 1662. articulo 46. statueretur, proventus
                    regales, velut immutabili conversionis in defendendorum Regnorum conditione
                    affecti nemini impignorari, minus abalienari possint; hinc denique factum ut
                    articulo 2do Ladislai posthumi decreti 2di plane certi diaetaliter deputati
                    legerentur, <emph>qui</emph> (ut dicit articulus ille) <emph>videre debeant quot
                        banderia nostra regalia de proventibus nostris regalibus poterunt elevari,
                        qui et ulterius provideant qualiter nostri proventus regales ad cameram
                        nostram regalem administrentur, et qualiter e camera nostra iidem proventus
                        dispensentur.</emph>
                </p>
                <p>Id si nunc fieret, facili negotio eveniret regios proventus si non ultra, ad 18.
                    certe assurgere milliones. praesertim si Banatus Temesiensis, triumque, qui ad
                    Transilvaniam applicati sunt, comitatuum reditus una (ut fieri deberet) in
                    calculum summatur. Iam cum Hungaria tertiam prope ditionum Domus Austriacae
                    partem efficiat, ex ipso illo unitatis systemate non potest eidem nisi tertia
                    pars intertentionis aulae aliarumque pro defensione monarchiae necessariarum
                    expensarum incumbere; assummantur itaque pro intertentione aulae a parte
                    Hungariae duo milliones, et prodibit competens aulae in sex milliones
                    intertentio; titulo rei tormentariae, praesidiorum, et armamentarii, si ex parte
                    Hungariae sex milliones computabuntur, prodibit annuus 18. millionum in eam rem
                    fundus, praeter multos alios particulares, qui in hanc rem deserviunt, ut est
                    subsidium cleri, auri lotura, et alii quidam privati fundi; titulo dicasteriorum
                    aliorumque regiorum in politicis officialium si unus millio imputetur, resultant
                    adhuc novem milliones, proinde cum unam legionem a mille capitibus computatam
                    centum mille florenis posse sustineri supra stabilitum sit, manet intertenendae
                    nonaginta millium regulatae militiae fundus, quibus, si duae tertiae aliarum
                    provinciarum addantur, apparet Regi superesse modum 270. millia regulatae
                    militiae continuo intertenendi. Equidem non ignoro belli tempore pro
                    restaurando, qui usu ipso deperit, bellico apparatu, pro oppugnandis
                    defendendisque praesidiis, pro instruendis annonariis domibus, pro continuo tum
                    bellicae suppellectilis, tum annonae transportatione illos 18 milliones annue
                    sufficere, verum nec id me latet pacis tempore in eas res quovis anno 18
                    milliones non impendi, sed nec 270 millia continuo interteneri; adeoque si ratio
                    rite subducatur, unum cum alio combinando et praescindendo ab arithmetica
                    exactitudine calculum hunc politicum omnino subsistere posse. </p>
                <p>Denique quod Principis subiacere arbitrio contenditur qualem quandoque indicare
                    velit insurectionem, id constans legum nostrarum usus satis evertit; si enim vel
                    citati in hanc, vel certe eosdem praecedentes articuli, rite expendantur, semper
                    et insurectionem decretam, et modum eius in comitiis praescriptum fuisse satis
                    apparebit, allata vero ab adverso loca nihil aliud evincunt quam quod decreta
                    iam in comitiis insurectione locum et tempus contrahendae huius militiae
                    designare iam <sic>superius</sic> capitaneis, iam palatinis
                    delatum, iam vero ipsi tantum reservatum fuerit. In cuius adversum ex articulo
                    8. 1715. eo minus argui potest quod eundem accuratius expendenti facile apparet
                    non posse pro regulativo insurectionis haberi, qui ex proposito de stabilienda
                    contributione agit, ne vero propter stabilitam contributionem obligationem
                    insurgendi cessare quis arguat, incidenter tantum praemittit obligationem
                    personaliter insurgendi suaque producendi banderia ultro etiam permanere;
                    ceterum cum articulo 63. 1741. adeo clare conditus iam nunc in tam adversos trahatur
                    sensus, verentur status ne, si ad condendum in materia insurectionis articulum
                    descenderint, quantacunque in eo exprimendo utantur providentia novam formandis
                    exinde tractu temporis subsumtionibus ansam subministrent.</p>
                <p>Inter tam diversa rerum, rationumque momenta ut depromam, quae mea vilis sit</p>
                <div type="div2">
                    <head>Opinio</head>
                    <p>Ego postulatum istud Regium in duas accipio partes, primum quatenus
                        insurectionis modum, secundo in quantum faciendas de necessario ad
                        insurectionem apparatu provisiones exigere videtur; primum contineri mihi
                        videtur in iis posterioris rescripti verbis: <emph>quo non modo promptum,
                            verum quo licet efficatius ex insurectionis regulatione Regnum sortiatur
                            praesidium.</emph> Alterum complecti videtur verba illa pariter
                        posterioris rescripti: <emph>Equidem sive illa, quae praecedere solet,
                            diaetalium consiliorum mora</emph>
                        <emph>numeri incertitudo sive in colligendo atque armis aliiisque
                            necessariis providendo milite quae occurrere solent difficultates
                            perpendantur.</emph>
                    </p>
                    <p>Quod primum adtinet, mihi primo sensu articuli 63. 1741. clarum videtur
                        regnicolas stabilito iam tributo pro casu ordinarii periculi, praeter
                        personalem <note place="foot" n="22">Prekriženo <emph>ill</emph>
                        </note> insurectionem, illorumque, quae eotum superfuerant banderiorum
                        praestationem ex articulo 8. 1715. ad amplius quid non obligari; id tamen e
                        converso etiam verum est quod necessitas legem non habeat; utriusque post
                        conditum iam citatum 1718. articulum 8. luculentum in praeteritorum annorum
                        memoriam deprehendere mihi exemplum videor. Nimirum 1736. et subsequo
                        triennio flagrabat funestum illud nobis Turcicum bellum quo principe
                        Hilburgshausen ad Banya Luka, Vallisio ad Kroczkam per Turcas profligatum
                        ipsi iam Tauruno, atque adeo finibus Regni, qui inde solo tantum Danubio
                        disterminantur, hostis imminebat; nec tamen a regnicolis vel personalis
                        petita fuit insurectio, propterea quod, antequam Tauruno hostis copias
                        admovisset, fines Regni periculum non subire, non multo autem post, ac
                        Tauruno copias admoverat, pax est consecuta; e converso cum anno 1741.
                        invadentibus pluribus simul Augustam Domum hostibus Borussus finibus
                        Hungariae immineret, non modo personalis insurectio, non modo portalis
                        eques, verum etiam pedites a singulis portis quatuor sunt decreti. Tota
                        igitur rei huius definitio ab explicatione eius, <emph>quid sit illud
                            periculum ordinarium</emph>, quid vero illa <emph>necessitas quae legem
                            non habet</emph> mihi pendere videtur; quod in genere ante omnia
                        fatendum est quidem <add>haec</add> [hoc] in Legibus nostris nuspiam
                        discreta , verum promiscue accepta ac generali potissimum expressione
                        comprehensa fuisse <emph>necessitate aliqua</emph> (dicitur articulo 65.
                        1609.) <emph>universali et periculosa ab exteris, vel etiam domesticis
                            ingruente</emph>; <emph>si tamen</emph> (habet articulus 21. 1622.)
                            <emph>praeter expectationem aliquis hostilis impetus Regno ingrueret, et
                            quispiam in hoc Regnum vicinasque provincias ingruere niteretur</emph>,
                        in talis summae necessitatis casu <emph>malo suo</emph> (verba sunt articuli
                        7. 1659.) <emph>experti sunt regnicolae praeterito anno vicinitates magnorum
                            exercituum.</emph>
                    </p>
                    <p>Cuius exemplo permoti in casu ingruentis hostilis impetus unus articulus 5.
                        1662. specifice aliquid eatenus exprimit, dum ait, <emph>Belli duntaxat
                            aperti tempore in casu extremae hostilitatis et necessitatis, ubi
                            videlicet principale aliquod praesidium per hostes obsideri et oppugnari
                            contingeret vel vero hostis cum maioribus copiis iusti exercitus specie
                            Regnum invaderet, sive sua Maiestas ad recuperandum principale aliquod
                            fortalicium per Turcas occupatum cum exercitu procederet.</emph> Verum
                        nunc, quemadmodum ubi parte ex una in <emph>casu ordinario</emph> Regnicolas
                        praeter personalem insurrectionem ad amplius nihil obligari contendimus, ita
                        parte ex altera in <emph>casu extra ordinario,</emph> seu extremi periculi,
                        quo cessante ordinaria legum provisione ipso naturae instinctu ad nos quaqua
                        ratione defendendis obligari certum est: nunc, inquam, hos duos casus
                        publica lege distingui e re regnicolarum videtur; itaque pro ordinario
                        periculo quodvis bellum quod cum tali hoste geritur, qui finibus Regni adiacet, intelligi non posse, cum citatarum legum
                        sensus, tum constans antiquorum temporum experientia, tum denique allatum
                        1736. exemplum satis remonstrant; e converso id etiam legum nostrarum sensu
                        non videtur posse sustineri, quod tunc sit solum ordinarium periculum;
                        quando enim annorum 2<note place="foot" n="23">sic</note> ar. 7. qui dicit
                        nobiles si Rex extra regnum exercitum ducere voluerit, cum eodem ire non
                        obligari, non hunc sensum faciat, <emph>quasi insurectionalis miles ad
                            arcendum, ne hostis fines regni prior invadat, limites regni transgredi
                            non teneatur, </emph>verum <emph>Quod insurectionalis militia ad
                            longinqua bella, quae ad statum Hungariae nihil adtinet, progredi non
                            teneantur</emph> vero similius videtur. Quis ergo <emph>ordinarii
                        </emph>illius <emph>periculi </emph>casus statui potest? Mihi <note place="foot" n="24" xml:lang="hrv">Izbrisana riječ --- greška u rukopisu.</note> duo
                        illius ordinarii periculi casus statui posse videntur. Primus si hostis
                        Regnum effective invadat, sed manu aliqua leviori et quae facile repelli
                        possit, v.g. si Turca aliquam terram manum immitat, id enim omnium retro
                        monumentorum fide constat, ut primum hostis regnum vel levi aliqua manu
                        invasit, illico decretam fuisse insurrectionem; quae tamen exacto hoste
                        rebusque eo loco collocatis ut nova insurectio non facile metui potuerit
                        [non] cessavit; alter ordinarii periculi casus ille videtur, quando hostis,
                        licet Regni fines necdum invaserit, exercitum tamen educit [ideo]
                        <add>adeo</add> copiosum ut regium nostrum, qui ei opponitur, exercitum
                        multis numeris antecellat, v.g. si Turca et Borussus eodem tempore bellum
                        inferant, adeoque distractis viribus nostris Princeps noster Turcae non
                        plures, quam sexaginta mille opponere possit, is vero immineat cum ducentis
                        millibus; eotum certe, etsi fines Regni non attigerit, negari tamen nequit
                        quin casus <emph>ordinarii periculi</emph> existat, quando hunc ipsum casum
                        articulus 2dus Sigismundi decreti 5. clare tangere videtur, dum ait <emph>Si
                            autem tanta potentia inimicorum irrepserit, quod maior foras viribus
                            gentium nostrarum, nec ab invasione finium Regni arcere eos posse per
                            easdem gentes vero nostras similiter praevideretur, ex tunc praelati cum
                            banderiis nec non comites comitatuum cum baronibus proceribus, et
                            nobilibus succurrere debebunt.</emph> Dicit si hostis ab invadendis
                        finibus per regias gentes arceri non posse, vero similiter videretur tunc
                        insurectioni locum esse, adeoque non supponit tantum casum quando iam reipsa
                        Regnum invasisset, itaque distinctum a priori ordinarii periculi casum <note place="foot" n="25">Prekriženo <emph>supponit.</emph>
                        </note> statuit.</p>
                    <p>Statutis <emph>ordinarii periculi</emph> casibus, necessitatis etiam illius,
                        quae legem non habet, casus ex his ipsis principiis statui facile possent.
                        Diximus non omne bellum, si cum contermino Hungariae hoste geratur, inferre
                            <emph>ordinarii periculi</emph> casum; dicere non pariter necessum est
                        non omnem irruptionem in regnum factam casum necessitatis illius, quae legem
                        non habet, inducere; nunc, ut iam supra stabilivimus, si irruptio fiat
                        leviori manu, et quae facile Regno exigi posse praevidetur, res haec non
                        nisi casum ordinarii periculi inducit. Ast ex ipso hoc dein principio mihi
                        fluere videtur primus solutae illius legibus necessitatis casus, nimirum, si
                        hostis valido, numerosoque exercitu fines invadat Regni; cum enim iustum
                        exercitum Regno exigere absque proelii discrimine sperare vix liceat, porro,
                        ubi proelii tentanda est alea, ibi non modo ipse eventus pugnae, verum ea
                        etiam, quae pugnam consequuntur, incerta sint. Quod hic ipse sit
                        necessitatis illius, quae legem non habet, casus vel articulus 5. 1662.
                        satis remonstra[n]t. Vel vero inquit hostis cum maioribus copiis iusti
                        exercitus specie Regnum invaderet, et ordinando deinde unum ex supremis
                        insurgendi modis.</p>
                    <p>Caeterum quemadmodum casum ordinarii periculi posse evenire supra stabilitum
                        est etiamsi hostis fines regni necdum attigerit, ita necessitatis etiam
                        illius casum, quae legem non habet, posse statui consequitur etiamsi hostis
                        gravi exercitu regnum necdum invasit; nimirum alterum periculi ordinarii
                        casum statuimus: si hostis adeo valido immineat exercitu, ut regiis copiis
                        ab invadendis finibus arceri vix posse praevideatur; sequitur ergo, si
                        plures ad semel hostes regnum invasuri praevideantur, aut profligatis iam in
                        finibus copiis regiis res eo posita sit loco ut hostis toto exercitu regnum
                        proxime invasurus prospiciatur, aut universim adeo formidabiles per hostem
                        apparatus instruantur ut, nisi suprema in iis residentia opponatur, iuste
                        metui possit ne ultimam Regno perniciem inferant, eotum alterum illius
                        necessitatis casum evenire; exemplum eius rei status ipsi anno 1741.
                        ediderunt, quando bellicorum Borussi apparatuum magnitudine perculsi, etsi
                        integris adhuc limitibus regni, extra ordinariam nihilominus illam
                        insurectionem articulo 63. decreverunt, his ita stabilitis.</p>
                    <p>Secundo videtur inter ordinarium periculum et necessitatem, quae legem non
                        habet, illud statuendum discrimen quod ordinarium periculum nullos alios
                        [alios] recipiat gradus, verum in una eademque ratione semper persistat; si
                        enim minuatur, cessat esse vel ordinarium periculum; si extendatur, transit
                        in necessitatem quae non habet legem; atque inde fit quod ordinarium
                        periculum unam tantum et indivisibilem respectu regnicolarum inferat
                        obligationem, personalis nimirum insurectionis; huius ratio utique nec
                        intendi nec remitti potest; necessitas e converso illa, quae <emph>legem non
                            habet</emph>, minui quidem non possit, secus enim cessaret esse
                        necessitas et in ordinarii periculi rationem transiret; intendi nihilominus
                        possit multis modis, nam si factam per hostem valido cum exercitu in regnum
                        irruptionem pro casu necessitatis quae legem non habet statuamus, si postea
                        copias, quas illi opposuimus, nostras laedi, expugnari praesidia, hostemque
                        ultro nec in Regnum penetrare contingat, quis neget maiorem iam eotum, ac
                        antea fuerat, eventurum casum necessitatis? Porro, cum remedium malo
                        approportionari debeat, ut primum necessitas illa gradum recipere potest,
                        modum etiam, qui illi accomodatus est, insurgendi discrimen recipere necesse
                        est; et talem interea necessitatis gradum tangere videtur articulus 5. 1662.
                        dum ait <emph>ubi principale aliquod praesidium per hostem obsideri et
                            oppugnari inciperet.</emph>
                    </p>
                    <p>
                        <emph>Tertio </emph>stabilito inter ordinarium periculum et urgentem
                        necessitatem discrimine, huius porro ipsius diversis gradibus remonstratis,
                        superest ut et id definiatur, in cuius situm sit potestate cognoscere an sit
                        casus ordinarii periculi vel vero urgentis necessitatis et, si hoc, in quo
                        iam necessitatis gradu res consistat? Quo in genere quidquid ex articulo 8.
                        1715. arguatur, cum omnium insurectionum ratio, tum unice illius, quae post
                        dictum articulum 36. 1741. decreta est, exemplo satis constat materiam hanc
                        in comitiis semper fuisse determinatam; atque adeo ab hoc iure status
                        recedere non debent, nec sine gravi periculo possunt; ceterum,</p>
                    <p>
                        <emph>Quarto</emph> cum eo, quod sola urgens necessitas diversos recipiat
                        gradus, tum vero quod huius cognitio ad diaetam pertineat, stabilito
                        consequitur respectu quidem <emph>ordinarii periculi,</emph> quod
                        determinetur nihil superesse quam quod personalis, quae alioquin nec
                        intendi, nec remitti potest, insurectio pro tali casu offeratur, quemadmodum
                        iam et effective per status oblata est; respectu vero urgentis et <emph>quae
                            legem non habet necessitatis </emph>quod status profiteri possint ipso
                        naturae [u]sui conservationi intentae ductu suis non defuturos partibus,
                        quominus non iam in forma debitae insurectionis, sed in forma defensionis
                        naturalis ea procurandae securitatis media decernant, quae magnitudini
                        periculi, rationique temporis illius congruere videbuntur. Caeterum normam
                        defensionis, quae eotum instruenda erit, nunc praecipere certumque aliquem
                        determinare numerum, eo minus necessarium videtur quod, utcumque res ad
                        vivum resecetur, id certum sit circumstantias futuri temporis rationemque,
                        quae emergere potest, periculi nunquam debite posse praevideri, neque aliud
                        interesse discrimen videtur in hac, an illa, quae pro tali casu convocanda
                        esset, diaeta specificata illa naturalis defensionis norma determinetur,
                        nisi quod posse per inprovisum et repentinum aliquod periculum convocandae
                        diaetae modum impediri obiici queat; itaque, ut huic quoque rei provideatur,
                        posset</p>
                    <p>
                        <emph>Quinto</emph> statui, ut in casu pure talis improvisi et repentini
                        periculi norma defensionis illius ad conformitatem articuli 8. 1715. per
                        concursum determinetur, ita tamen, ut e converso materia, quasi nunquam
                        amplius per concursum, verum in publicis semper diaetis vel ex eo tractetur,
                        quod pro materia contributionis casus repentini periculi vix aequa ratione
                        militare posse videatur; caeterum</p>
                    <p>
                        <emph>Sexto.</emph> Cum subsidium istud quicennale nec titulo redimendorum
                        banderiorum verum quottae Papalis nomine erga dispensationem Pontificis
                        dependatur, praelati vero intertenendorum a decimis banderiorum obligationum
                        sibi incubuisse nec nisi conveniente ob intestinos motus aula eam
                        obligationem exolevisse diffiteri nequeant, posse[n]t, si res ita ferret,
                        salvis legibus et absque ullo inferendi fundamentalibus Regni legibus
                        praeiudicii metu, obligatio haec praelatis postliminio imponi; ita tamen ut
                        non ea ratione, qua in tam calamitoso Regni statu sub posterioribus Regibus
                        a singulis 100 florenis primum 5, dein vero duos equites producere
                        teneantur, verum e norma, qua integris adhuc Hungariae rebus sub Vladislao
                        banderia producebant (facta tamen debita ad statum modernum beneficiorum
                        ecclesiasticorum proportione et rectificatione), nunc quoque ad episcopi
                        etiam et capituli Zagrabiensis exemplum eadem restaurare ita obligantur, ut</p>
                    <p>
                        <emph>Septimo</emph>, si praelati, qui alioquin tanto praediales ecclesiae
                        numero habent, ut definitum Vladislai Decreti 3-tii articulo 21, banderii
                        quantitatem aut exequent, aut superius illi in nova banderia instauranda non
                        obligantur. Posset quidem objici, si praelatis exoletae iam a decimis
                        banderiorum obligatio postliminio imponatur, posse eos praetendere ut ipsi
                        quoque postliminio, ubique ad sedecimorum usum reponantur; verum inter
                        utrumque hoc intercedit discrimen, quod decimae publica lege pure ad usum
                        iam restrictae sint, praelati ab onere banderii nulla sint lege absoluti. </p>
                    <p>Interim haec 7o nempe et 8o utcunque accepta fuerint, haud equidem in magno
                        discrimine ponam, praesertim cum hoc in casu eosdem a subsidio Papali
                        praestandi absolvi ipsa sane equitas exigeret.</p>
                    <p>
                        <emph>Octavo</emph>. Quamvis veteri usu primum copias Regis, iis non
                        sufficientibus banderia, ac si nec haec sufficerent, tum demum
                        insurectionali militia prodire debere constitutum fuerit, cum tamen in
                        praesens nihil nisi ordinarii periculi et urgentis necessitatis casus
                        stabiliendus videatur, pro ipso autem <emph>ordinarii periculi </emph>casu
                        insurectionem personalem deberi inficiari non possumus, generaliter
                        sanciendum videretur ut, quoties personalis decreta fuerit insurectio,
                        semper cum hac insurectionali militia banderia quoque prodire teneantur.</p>
                    <p>His quoad primum propositionis Regiae membrum praemissis alterum membrum, cum
                        de mora diaetalis tractatus iam supra §.5. provisum sit, unice ad
                        certitudinem numeri armorumque provisionem recidere videtur; itaque:</p>
                    <p>
                        <emph>Primum</emph> ad tollendam personaliter insurgere obligatorum numeri
                        incertitudinem nihil obstare videtur, quo minus comitatus registra eiusmodi
                        consilio locumtenentiali annue submittant, numerum porro illius, quae pro
                        casu extremae necessitatis praestanda foret, manus non nisi in celebranda
                        eatenus diaeta, aut concursu definire posse, et vero id nunc evulgari nec
                        Principis interesse iam supra stabilitum est.</p>
                    <p>
                        <emph>2o</emph> Quoad armorum, pulveris pirii, plumbi provisionem, id
                        alterultra ex his modalitatibus provideri, ut aut princeps in singulis
                        districtibus pro 25 peditum armamentaria constituat, unde pro casu
                        necessitatis insurgere obligati arma pro suis gentibus coemere possint, aut
                        vero singulus in gremio sui comitatus tempestive de instruendo a proportione
                        sibi necessario armamentario prospicere obligetur.</p>
                    <p>Quibus eo modo discussis, condendi in puncto secundae propositionis regiae
                        articuli planum hoc modo posse formari videtur.</p>
                </div>
                <div type="div2">
                    <head>De Insurectione.</head>
                    <p>Stabilita per articulum 8. 1715. plebis contributione in intertentionem
                        regulatae militiae convertenda quemadmodum securitati Regni pro quovis
                        ordinarii periculi casu parte ex ista congruere prospectum habetur, ita
                        coloni a praestandi portalis militis onere pro iam dicto ordinarii periculi
                        casu ultro quoque immunes erunt vel exempti.</p>
                    <p>Et quia ad integritatem contributionis fundi numerum contribuentium non
                        diminui vel maxime adtineret, ipsi quoque domini praelati, magnates, et
                        nobiles, ad sensum citati articuli 8. 1715. relate ad articulum 63. 1741. ad
                        praestandos seu a portis, seu a numero colonorum equites pro eodem ordinarii
                        periculi casu imposterum quoque non obligabuntur.</p>
                    <p>Personaliter tamen insurgere quoque haec tangit obligatio, sua etiam banderia
                        producere, etiam in casu ordinarii periculi, quo videlicet fines regni ad
                        mentem articuli 2di Sigismundi decreti 5i in proximo versarentur periculo
                        aut eosdem hostis leviori aliqua manu iam effective invasisset, ultro etiam
                        ita obligati permanebunt ut mox depulso tali periculo insurectionalis illa
                        militia admittatur.</p>
                    <p>Banderiorum porro obligatio, quemadmodum legum patriarum sensu perpetuo non
                        aliis, quam praelatis, capitulis quoque et conventibus beneficio decimarum
                        gaudentibus idque a competente ipsis decimarum beneficio incumbebat, ita
                        nunc quoque communi statuum et ordinum ac Sacratissimae Maiestatis consensu
                        sancitum est ut habita restaurati divina clementia victricibusque Augustae
                        Domus Austriacae armis regni ratione per clerum Hungariae beneficio
                        decimarum gaudentem banderia (facta ad modernam talismodi decimalis
                        proventus quantitatem inter eos proportione et rectificatione) ad expressum
                        articulo 20. Vladislai decreti 3ii numerum equites quippe 6750 ita
                        instaurentur, ut primum quidem ab hac summa banderia episcopi et capituli
                        Zagrabiensis velut actu etiam realiter existentia defalcentur, dein vero ut
                        talibus praelatis, qui tantum praedialium ecclesiarum alioquin banderialiter
                        insurgere obligatarum numerum habent ut sic incumbentis sibi banderii
                        quantitatem omnino expleant, eaedem gentis in sortem banderii ultro
                        imputentur, caeterum vero a praestando populi subsidio sint immunes.</p>
                    <p>Praeter vero haec Banderia Iaziges et Cumani, oppida Hajdonicalia, ut et alii
                        etiam privatorum dominorum terrestrium Hajdones et libertini ad sensum
                        articuli 46. 1681. ad <emph>militiam privilegiati,</emph> seu qui fundos,
                        quos colunt, sub hoc expresso onere a dominis suis receperunt, penes suos
                        dominos terrestres insurgere teneantur. Haec vero utriusque ordinis
                        banderia, ubi insurectio ordinata fuerit, semper etiam prodire teneantur.</p>
                    <p>Caeterum in casu extremae articulo 5o 1662. indigentiae necessitatis, ubi
                        videlicet plures inimici valido cum exercitu finibus Regni imminerent, vel
                        hostis Regnum iusto cum exercitu invaderet, aut vero principale aliquod
                        Regni praesidium obsideret aut oppugnaret, in tali, inquam, summae
                        necessitatis casu status et ordines pro avita gentis huius adversus quosvis
                        Regni aemulos constantia ea se pro renata procurandae publicae securitatis
                        media prompte et alacriter semper decreturos pollicentur, quae et perenni
                        gentis huius in reges suos zelo et conceptae totius christianitatis de hoc
                        antemurali expectationi omnino respondeant.</p>
                    <p>Quia vero summae huius necessitatis varia, eaque multiplex ratio evenire
                        potest, quae veluti pure eventualis in antecessum debite praevideri nunquam
                        posset, media vero procurandae saecuritatis ad realem periculi statum
                        accomodari deberent, hinc pro quovis sinistro eventu cum id, an casus sit
                        ordinarii periculi vel vero summae necessitatis, tum vero, si extrema sit
                        necessitas, in quo illa consistat, diaetaliter semper cognosci congruaque ad
                        actuale periculum procurandae securitatis media semper in diaeta decerni
                        debebunt.</p>
                    <p>Quodsi tamen quaedam adeo inopina et inprovisa irruptio eveniret ut
                        convocandae diaetae ratio non superesset, pro tali duntaxat casu ad mentem
                        articuli 44. 1741. convocatis palatino, primate, praelatis, baronibus,
                        tabula regia, uti et comitatibus ac civitatibus quo frequentiori poterit
                        numero, semper tamen intra Regnum, de insurrectionis negotio in ordine pure
                        ad specificum illud periculum id, quod publicae securitatis ratio exposcere
                        videbitur, iuxta dictamen et ad sensum legum patriarum decerni possit.</p>
                    <p>Ut vero in insurrectione tanto promptius praesidium possit collocari,
                        determinatum est ut numerus tam eorum, qui personaliter insurgere
                        obligantur, quam et eorum, quos sub rationem banderii cadere supra dictum
                        est, per comitatus medio consilii regii locumtenentialis suae maiestatis
                        annue submittatur ita ut et iidem comitatis sollicitam adhibeant curam,
                        quatenus cum personaliter insurgere obligati tum alii sub rationem banderii
                        cadentes congruis armis et equis sint provisi.</p>
                    <p>Articulus vero iste ad ista quoque Regna Dalmatiae Croatiae et Sclavoniae per
                        omnia extensus esse intelligitur, hac tamen modificatione ut sex illi
                        superioris et inferioris Sclavoniae comitatus numerum et insurgere
                        obligatorum, et eorum, qui sub nomen banderii cadunt, aeque quid Suae
                        Maiestati, sed tamen medio comitis bani sui, annue submittant.</p>
                    <p>Pro omni autem extremae nefors necessitatis casu Sua Maiestas clementer
                        disponet ut necessaria pro 100 peditum millibus arma in Budensi, pro Regnis
                        vero Dalmatiae Croatiae et Sclavoniae pro 12 aeque millibus peditum in
                        erigendo finem in eum Zagrabiae armamentario semper in promptu
                    habeantur.</p>
                </div>
            </div>
        </body>
    </text>
</TEI>
