<TEI xmlns="http://www.tei-c.org/ns/1.0">
   <teiHeader>
      <fileDesc xml:id="anonymus-obsidio-iadrensis">
         <titleStmt>
            <title>Obsidio Iadrensis, versio electronica</title>
            <author ref="#anonymus_1346">
               <persName xml:lang="lat">Anonymus</persName>
               <date>floruit 1346-1353</date>
            </author>
            <editor>
               <persName>
                  <ref>Veljko Gortan; Branimir Glavičić; Vladimir Vratović</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
               <date>Mense Octobri, 2011.</date>
            </edition>
         </editionStmt>
         <extent ana="D">Mg:D Verborum 22573</extent>
         <publicationStmt>
            <p>Rad nastao u okviru znanstvenog projekta Profil hrvatskog latinizma,
                    (<orgName>
                  <ref type="viaf" target="124389134">Filozofski fakultet Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska). <date>Listopad
                        2011</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Obsidio Iadrensis / manuscriptum postumum Veljko Gortan; exaratum digesserunt Branimir Glavičić i Vladimir Vratović; cooperantibus Damir Karbić, Miroslav Kurelac, Zoran Ladić; prijevodi na engleski Zoran Ladić, Matthew J. Suff, Goran Budeč; Zagreb: Hrvatska akademija znanosti i umjetnosti (2008.), p. 348, 156 str. : faks.. , Zagreb, 2007. Notes. Indexes. Facsimiles. 341 pp. + 78 fols. (<ref target="http://info.hazu.hr/upload/file/E-Izdanja/Opsada%20Zadra-tekst.pdf">PDF</ref>)</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1346" period="13xx_2_third">1346-1353 (?)</date>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae medii aevi (700-1400)</term>
               <term>Saeculum 14 (1301-1400)</term>
            </keywords>
            <keywords scheme="genre">
               <term>prosa oratio - historia</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-02-12</date>
                Novo, unificirano zaglavlje.
            </change>
         <change>
                <!-- Liber I nije kolacioniran s PDF-om; možda fale marginalije -->
            <persName>
               <ref type="viaf" target="6913774">Neven Jovanović</ref>
            </persName>
            <date>2011-10-29</date>
                Primam versionem XML fecit.
            </change>
      </revisionDesc>
   </teiHeader>
   <text>
      <body>
         <pb n="1"/>
         <pb n="2"/>
         <pb n="4"/>
         <milestone unit="folium" n="f2"/>
         <head>OBSIDIONIS IADRENSIS LIBRI DUO</head>
         <div>
            <head>
               <add>Liber primus</add>
            </head>
            <div type="caput">
               <head>
                  <add>1.</add> Prologus</head>
               <p>Domine, quid multiplicati sunt, qui tribulant me? Multi insurgunt aduersum me.</p>
               <p>Resonare audeo, tipo dicam, quoniam homo qui uanitate temporali est resancitus ac ponderosus uitiorum sicut ouis absque gubernatione in uico errasse iudicatur non recolens, ubi corruat finis eius. Tenebratus mente dicitur, salubre consilium penitus ignorans lippusque uisu proximum, ymmo ad suprema suum intuitum dirigere non atemptat. Dauid equidem uates egregius ac Deo dilectus, cognitor sui facinoris, tibicen Christi et lyra Noui testamenti, a facie iniquissimi Saulis, terribilis sui soceri, factus profugus, quodam uehementi stupore mentis ad illum, qui contra folium arboris suam inhaustibilem ostendit potentiam, et quondam in extasi sue mentis positus uerba in principio proposita titubabat: Domine, quid <abbr>etc.</abbr> Uti reuera ipsum elegicum carumque, manu forti denodatum, tripartitam aut alegoricam presignat  censuram.</p>
               <p>Iadera utique, quę tantis ignominiis et molestiis Venetorum multo iam temporis profluxo curiculo <milestone unit="folium" n="2/2v"/> extitit dirissime cepsitata, quod non solum mamonam temporalem, quam homines presenti seculo ducunt uitam, consumere nitebatur, verum etiam, quod deterius est, corpore et uita cupiebat priuare, decus nec gloriam 

<pb n="5"/>

	
recolens, sed eas procul a se abiiciens tanquam iustitiam suffocans atque studiosam politicam, quam summus Monarcha gelatus est, uelut tegens in antro.</p>
               <p>Illi Veneti Iaderanorum urbem, quę principatum inter ciuitates regionis Dalmatię dicitur obtinuisse, delere de terra uiuentium proposuerunt ac anguste et horrende dissipare, nullum genus sceleris atribuentes eidem, sed dethrahentium linguis fidem adhibentes spiritum contentum non gerere de imperii dominatione in praesenti ciuitate illi  imponebant  nullumque  argumentum  aut  alicuius  speciem  erroris  in  ea comperientes, sicuti lupus immisericors rapit agnum. Quot insontes adhuc ubere alitos ipsorum motionis casu ualuas per orbis girum erumnando direxerunt! Quot egregios, quot alterius conditionis, qui forte adhuc potirentur uita, spiritum naturę ad superiora fecerunt conuolare! Equum nomen Venetię sibi assumpserunt, quia omnes uenatur, <milestone unit="folium" n="2v/3"/> ut absorbeat, et numquam gurgitatum refundens. Nam sermo eius numquam fixus in ore habitat, sed ut uaga per aera fertur auis, geminata perutitur parabola, id quod decentiores et elegantiores oratores statuunt et ratificant ipsa sola abhorret. Fides igitur non est eis admittenda pro eo quod camum in regendo fidelem subditum Egidius in libro laudabiliter Regiminis principum autentice disciplinat, regulariter non gubernant, sed deterius more tyrannico in chaos precipitant.</p>
               <p>Ergo quibusque est cauendum, ne sub ipsorum perfida corruant potestate et sine idonea cautione genuflectant.</p>
               <p>De  cunctis  his  Iadertini  ad  eternum  Sabaoth  conquestu  et  magno  ululatu conclamant: <q>Quid, iustissime Helii, his prauis tam grandes dilatasti uires, et absque titulo iuris incedunt? Copia grandis uirorum pugillum in me nulla preuia rationis causa irruit. Forte uindicas inimicos cum tuis inimicis? Deus enim peccatores non exaudit.</q>
               </p>
               <pb n="6"/>
               <p>Sed audi quid Hyeremias nono sue lectionis capitulo pneumatis almi prolatione attestatur: Preparamini contra Babilonem, id contra confusionem <milestone unit="folium" n="3/3v"/> Iadrę, per circuitum omnes qui tenditis arcum, debellate eam, non parcatis iaculis, quia Domino peccauit, crudeliter nempe ipsa comisit. Nam si quis ignorantia est preuentus, fingit stilum mendatiorum, qui a cunctis est cauendus, Iadrę leges periti et in trono prophetico  aprobati  reperiuntur.  Sed  de  eius  superbię  elatione  sileo,  eo  quod plurrimis  excedit  cubitis  fastum  de  grandis  Sabthael  non  minimus,  qui  diuina similitudine formatus ac eius fuerat gratia illustratus, visione decora est perpetuo priuatus ac in abissum est precipitatus. Igitur, Iadera, non uales illud elegicum metrum regis Dauid resonare. Debuit enim tam horum, quam illorum nimio librante onere uitiorum grandem tempestatis rabiem excitare. Derelinquat ergo impius uiam suam et Deus ipsius miserebitur, reuertatur ad Dominum, et gressus sui prosperentur in sempiternum.</p>
            </div>
            <div type="caput">
               <head>
                  <add>2.</add> Epistola auctoris ad illum, pro cuius rogatu presens opus est editum Uictorie populi vrbis Iaderę.</head>
               <p>Ex nobili ortus <milestone unit="folium" n="3v/4"/> progenię, premisso nomine mittentis, salutem illam quam Isaac intulit Iacob.</p>
               <p>Motu  bino  coactus  presens  sarcasmos  meo  indice  paginans  presenti  stilo disposui propalare.</p>
               <p>Primo,  quia  captato  uestre  beniuolentię  rogatu,  quo  sincero  uestro  scripto crebrius  auxistis  flagitandum,  ut  motionis  casus  et  condecens  memorate  nostrę patrie discordiasque habitas inter emulos seriatim uobis segniter festinarem legare.</p>
               <pb n="7"/>
               <p>Secundo, ne tam horrendus excessus per Venetos exactus in prolixitate defluat temporis, sed ut posteris eorum crudelitas reminiscentię comendetur, curaui actus militiam agonesque partium per capitula singillatim et distincte in his scriptis pertractare.</p>
               <p>Explicit prologus et epistola.</p>
            </div>
            <div type="caput">
               <head>
                  <add>3.</add> Incipit pars executiua, qualiter congregauit rex Ludouicus exercitum</head>
               <p> Felix Karolus, Vngarorum rex, debitum dum sue fatalitatis exoluisset, tres reliquit natos,  quorum  unus  <milestone unit="folium" n="4/4'"/>  Ludouicus  hic  primogenitus  ac  patris  succedens, fratrum alius Andreas, Sicilię rex nondum sceptrum baiulans regale, qui iniquissimo interitu a suis extitit interfectus, et ultimus Stephanus. Hic omnibus iunior, qui Crouatię diocesis erat dux constituendus.</p>
               <p>Et idem Ludouicus rex succedens Krolo patri cum iam sui regni baculum pacifice et  possessum  tenuisset,  pro  recuperanda  perdita  ex  suis  predecessoribus  anno Dominicę incarnationis MCCCXLIIII, indictione XII mensis Septembris ualidum cumulauit exercitum. Cuius prefecit ducem Nicolaum, totius Slauonię banum, quem ad partes Croatię direxit, ut imperio regio subiugaret omnia castella ipsiusque regionis ciuitates cum eorum cunctis pertinentiis, secundum quod hactenus dignitati predecessorum illius extiterunt subiecta.</p>
               <p>Quo in Croatia existente cum exercitu iuxta sui domini edictum, cepit per ipsam percurere ac discurere regionem. Tandem cum incolumitate in fines Tnini peruenit ibidemque conatus est ipsum Tnini castrum, quod tunc possidebat Vladislaua, relicta Neliptii generationis Suadcich, cum Iohanne, eius filio, <milestone unit="folium" n="4v/5"/> sacrę subicere ditioni, quod minime obtinere ualuit; nam ipsum oppidum nullum genus agonis pati poterat eo, quod mire altitudinis necnon et fortitudinis est conualatum. Quod uidens  ipse  banus  cum  comitiua  castri  fasceninas  ac  defenssiones,  in  multa 
<pb n="8"/>
ammiratione cordis est comotus ac despiciens eundem bello capere non posse, diligentius deliberato consilio grauissima dispendia ipsi districtu imperauit impendere tam eius rura combustui tradendo, quam etiam vinearum uites et domos eradicando.</p>
               <p>Et  non  ualentibus  id  uiolento  laceratu  rapere,  uisus  est  quendam  montem  Spas vocatum nimia uirtute praecinctus in domini naturalis suppetere potestate, uiriliter ipsum cepit agonizare. Ibique multas probitates ac corporum strenuitates ipsa militia experta est; demonstrarunt, quod et obtinere nequiuit. Cuius exercitus probitatem et audatiam eius aduersarii intuentes putarunt non rationales homines, sed rabiosos leones sic mirabiliter pugnare in admirationem compelluntur.</p>
               <p>Quę omnia supradicta prefata Vla- <milestone unit="folium" n="5/5v"/> dislaua considerans, timuit quippe ac tante potentię, quę erat numero quatuor milium galleatorum, non posse resistere, extimata  est  pacisci  cum  dicto  Nicolao  bano,  qualiter  ipsa  et  eius  heres  in  regis dilectione fideliter permanerent, sicque confecit. Interueniente siquidem federe ac firmato, uidelicet quod ipsa Vladislaua pro se et pro sui nati parte procuret ac presentari faciet unum idoneum ac sufficientem legatum coram Maiestate regali, qui spondeat ac uelit pro eorum parte parere, quicquid sanctum imperauerit dyadema, fideliter obedire et adimplere. Electusque nuntius uirtutibus plenus et legationibus potestatis instructus  ad  regem  suum  iter  properauit  ac,  ad  ipsum  regem  accedens  humili impensa reuerentia, causam sue legationis humiliter exposuit. Audito rege legati sermone, hec uerba ipsi nuntio est prolocutus.</p>
               <note place="margin-left">Responsio regis</note>
               <p>
                  <q>Legationum fidelitatis efficaciter informati, quamuis genitor, filius Neliptii nostram  gratiam  immeruerit  ac-<milestone unit="folium" n="5v/6"/>ceptare,  cum  ipse  prolixo iam tempore nostre Mayestati plurimum extitit infidelitate occupatus, nihilominus nos  beniuoli, qui ad nostrum accedunt solium, ad apicem honoris sublimare ac illos, pro quibus tantum nobis premonstrasti fidelitatis signum, non ut dignos interitu,
<pb n="9"/>
 sed tanquam adoptionis filios et subditos fideles tractare cum gratia nostra pollicemur.</q> Finitoque regis famine (ipse)met nuntius multorum baronum in presentia hos prorupit sermones.</p>
               <note place="margin-left">Verba legati ad regem</note>
               <p>&#x93;Serenissime domine princeps! Vladislaua et genitus eius Iohannes, pro quibus ad uos sum legatus, plicatis manibus ac ambobus genibus flexis totos se offerunt eorumque bona, ita oppida quam etiam arua et quasque fortilicias et que et quas regalis Benignitas duxerit acceptandas iuxta mayestatis regię uoluntatem atque mandatum.&#x94; Cum rex patefecit sui uoluntatem ac illa habere uelle, quę idem nuntius <milestone unit="folium" n="6/6'"/> spoponderat se exhibiturum, nam prefatus rex, ut diximus, intendebat omnia castra ipsorum suo imperio uelle supponere, tamen in aliis finibus ablatis proposuit restituere maiora. Et recesso inde nuntio, uenit ad partes Tnini narans eisdem, per quos  fuerat  destinatus,  regis  responsiuam.  Quamuis  intrinsecus  merentes,  sed extrinsecus letati sunt. Intelligens hec prenominatus banus, mouit militiam et inde secessit; pergebat Panoniam.</p>
               <p>Sed cum idem rex ipsa castra tradita per sui libitum uolebat gubernare, dicti exeniatores  uoluntatem  mutarunt  et  in  sponsione  facta  nullatenus  permanere  fixi uoluerunt, hec in inductu et suasu quorundam magnorum Croatorum, precipue filiorum comitis Curiati de Corbauia, qui principaliores rebelliones et fraudulentiores sacro regio dyademate pre ceteris Croatis extiterunt. Deducto ad ipsius regis notitiam tam grandem dolum et fraudem fuisse comissum, non in parua animositate cordis fuit repletus. Penitus statuit in se, licet dimidii regni sui thesa- <milestone unit="folium" n="6v/7"/> urus in confusione esset dispergendus, decet ut cuncta oppida et uallata regionis Croatię sue dignitati regali sint perpetuo subiecta.</p>
               <pb n="10"/>
            </div>
            <div type="caput">
               <head>
                  <add>4.</add> Qualiter Ludouicus rex mouit se uersus Croatiam</head>
               <p> Fluente itaque Anuntiationis Iesu Christi MCCCXLV, indictione tertiadecima Iulii mensis memoratus Ludouicus rex agregauit validam militiam, numero uiginta milia  galleatorum,  cupiens  ac  proponens  tam  ciuitates,  quam  castra  prouintię Dalmatię et Croatię sue succumbere potestati. Et accipiente dicta comitiua itinere, cum incolumitate peruenit in fines Bihach, ibi castrametatus est fere per decem et  octo  diebus.  Omnes  Slaui  sublimes,  mediocres  et  infimi  aduentum  regis intelligentes,  timuerunt  quippe,  necnon  ciuitates  maritime,  quas  tunc  temporis Venetorum potentia gubernabat, vehementer conceperunt formidinem, atque ad eum omnes Croati preter tantum duos, quos confestim nominabo, transmearunt debitam reueren- <milestone unit="folium" n="7/7'"/>  tiam  impendentes  ac  claues  castrorum  cunctarumque  suarum uallationum  et  possessionum  offerentes.  Quas  rex  gratanter  suscepit  illumque Iohannem cum sua genitrice offendentes iam bis ad sui gratiam benigne conuocauit ab  eis  recipiens  Tnini  oppidum  cum  suis  pertinentiis,  quod  et  ipse  rex  suo  nutu feliciter regit et gubernat. Eidemque Iohanni prefatus rex pro brauio quandam diocesim in Cetina premiauit, preterquam tria castra idem rex nequiuit possidere, videlicet Ostrouicam, Clissam et Scardonam, tunc temporis eo, quod comes Paulus Banich seu generationis Subichieuich, cuius brachio oppidum Ostrouice manutenetur, nec non comes Mladinus generationis eiusdem, cuius mandato Clissa et Scardona protegitur, rebelliones sacro imperio ac eius inspirationem adinuicem contra prefatum regem conficientes nec aliquod fidelitatis signum regie celsitudini nolle impendere, sicque per eos extitit exactum et firmatum.</p>
               <p>Ciuitates  siquidem  Dalmatię  ad  dictum  regem  in  dictis  metis  Bihach castrametantem solemnes destinant nuntios siue legatos pariter cum preclaris exeniis. Precipue Iadera <milestone unit="folium" n="7v/8"/> elegit tres ambassatores nobiles, quorum nomina 
<pb n="11"/>
    scribuntur: Martinussius de Butouann, ser Michael Blasii de Soppe et ultimus Nicolaus Madii de Gallellis, cum optimis donis ad dictum regem destinandos. Et transmeantibus ipsis  honoranter,  sed  lento  gressu,  quodam  uulgare  ad  ipsorum  notitiam  extitit deductum, videlicet quod prefatus rex secessit ab illis partibus Vngariamque perexit.</p>
               <p>Concipientibus  itaque  ipsis  nuntiis  tales  rumores,  Iadram  pariter  cum  exeniis redierunt. De quorum reuersione uniuersi ingenui atque plebei uehementem conceperunt cordis turbationem increpantes eosdem de ipsorum itineris reuersione, quamuis alter  eorum  S. Michael  tirannis  apponebat,  sed  quia  duo  ut  maior  pars  et  uis, oportuit aquiescere eorum uoluntati.</p>
               <p>Immensam suscipientes Veneti letitiam propter regis reuersionem, clare estimantes nullos alios miscuisse regis motionem preter Iaderanorum industriam ac asserentes Iadram fore fidelem regis ac eius inductu omnia castra Croatica regi tradita ipse uiriliter gubernat. Propter quod inanimati ipsi Veneti dirissimum furorem contra Iadertinos eructarunt, sicut Deo concedente studui propalare. <milestone unit="folium" n="8/8v"/>
               </p>
            </div>
            <div type="caput">
               <head>
                  <add>5.</add> Quomodo Veneti sub tegimento quinque litteras inferius descriptas destinarunt</head>
               <p> Veneti  quidem  iam  preconceptum  animum  sui  exequendi  propositi  grandem stipendiarunt turbam pro transfretatione ad Dalmatinas partes in confusionem Iadrę in classibus duodenis, quarum generalis erat capitaneus prefectus Petrus de Canali.</p>
               <p>Ipsis Iadertinis quodam tegimento  ypocrisis,  ne  forte  arbitraretur  ipsa  gens  in ipsis cumulata classibus in detrimentum illorum fuisse, per quos aduenerant, penitus epistolas plumbeis apositione sigillis in membranis tenoris infrascripti mandarunt.</p>
               <pb n="12"/>
               <note place="margin-left">Prima epistola</note>
               <quote type="epistola">
                  <p>Andreas  Dandulo,  Dei  gratia  Venetiarum,  Dalmatię  atque  Croatię  dux, dominus quarte partis et dimidii totius imperii Romanię, nobili et sapienti uiro Marco Cornario, de suo mandato comiti Iadrę, ac prudentibus uiris iudicibus, consilio et comuni Iadrę, fidelibus dilectis salutem et dilectionis affectum.</p>
                  <p>Intelligentes  de  aduentu  Vngarorum  in  partes  Slauonię  ac  gerentes  curam specialem  ad  conseruationem  uestram  et  aliorum  nostrorum  <milestone unit="folium" n="8v/9"/>  fidelium, nostros prouisores ad uos et ad alios nostros fideles prouidimus destinare, qui hinc sine mora discedent, per quos uobis nostram intentionem et desiderium curabimus denotare. Et licet constantiam fidei et deuotionis uestre promptam et feruentem ad honorem  fidelitatis  nostre  cognoscimus,  tamen  fidelitatem  uestram  requirimus  et rogamus, quatinus circa conseruationem uestram et fidelitatis uestre sic uos regere debeatis et effectualiter operari, quod possitis nostram gratiam uberius promereri et ut reperiamus fidem stabilem, quam speramus, cum uestram conseruationem totis uiribus affectemus et intendamus modis omnibus procurare.</p>
                  <p>Data in nostro ducali palatio die XVIII Iunii, XIII indictione.</p>
               </quote>
               <note place="margin-left">Prima epistola</note>
               <quote type="epistola">
                  <p>Andreas Dandolo, Dei gratia Dux Venetiarum et cetera ut supra, salutem et dilectionis affectum.</p>
                  <p>Curis  assiduis  ad  conseruationem  uestram  et  aliorum  nostrorum  fidelium  et terrarum misimus ad uos et ad partes Slauonię nostros prouisores, ut circa ea, quę sunt honoris nostri <milestone unit="folium" n="9/9v"/> et salutis uestre et terrarum nostrarum, ualeant prouidere et  diligentius  procurare.  Et  quia  cognoscimus  fidelitatem  uestram  promptam  et feruentem ad nostrum honorem fideliter conseruandum, sicut per effectum operis demonstrastis et continue demonstratis, non credimus fore necessarium multum apud uos uerbis insistere ad id, quod est dictis nostris insertum taliter inconcusse.</p>
                  <p>Sed tamen hortamur et rogamus fidelitatem uestram quam clare potest cognoscere benignitatem  nostram,  nostri  dominii,  quę  tota  est  disposita  ad  conseruationem nostrorum fidelium qualiter circa honorem et fidelitatem uestram conseruandam, taliter et sic prompte uos gerere debeatis, quod apud nos possitis omni tempore gratiam promereri, quam inuenietis semper promptam et paratam in omni auxilio uestro et succursu, sicut fuerit oportunum, ad quod solicite uigilamus.</p>
                  <pb n="13"/>
                  <p>De nouis autem per uos comitem significatis uestram prudentiam comendamus mandantes, ut occurentiam continue de die in diem uestris litteris solicite declaretis, ut informatione percepta a uobis, sicut expediet prouidere de subuentione et omnibus aliis  oportunis.  Paramus  duas  galeas  armatas,  quas  celeriter  mittimus  ad  partes illas.</p>
                  <p>Datum in nostro ducali palatio die penultimo Iunii, XIII indictione.</p>
               </quote>
               <milestone unit="folium" n="9v/10"/>
               <note place="margin-left">Tertia epistola</note>
               <quote>
                  <p>Andreas Dandolo, Venetiarum, Dalmatię et cetera ut supra, salutem et dilectionis affectum.</p>
                  <p>Habuimus per litteras prouisorum nostrorum existentium in partibus Slauonię plenam notitiam de constantia et fidelitate, quam ad nostrum dominium prompte geritis  et  habetis,  de  quibus  fidelitatem  uestram  merito  comendamus  hortantes uestram prudentiam, qualiter circa conseruationem nostri honoris illesam et bonum uestrum,  quod  proprium  reputamus,  sollicite  et  fideliter  insistatis.  Sumus  enim feruenter dispositi et parati ad conseruationem uestram, pariter et bonum, ac degente et alio necessario subsidio uobis subueniri intendimus, sicut fuerit opportunum.</p>
                  <p>Datum in nostro Ducali palatio die X Iulii, XIII Indictione.</p>
               </quote>
               <note place="margin-left">Quarta epistola</note>
               <quote type="epistola">
                  <p>Andreas Dandolo, Dei gratia Venetiarum, Dalmatię atque Croatię Dux et cetera ut supra, salutem et dilectionis affectum.</p>
                  <p>Tam per litteras uestri comitis, quam prouisorum nostrorum, quos destinauimus ad partes Slauonie, fidem et deuotionem, quam ad nostrum commune geritis <milestone unit="folium" n="10/10'"/>  et  habetis,  que  modo  intenditis  sub  debito  uestre  fidelitatis  conseruare, cognouimus manifeste, pro quibus uestram fidelitatem plurimum comendamus.</p>
                  <p>Nos  ergo  circa  conseruationem  et  defenssionem  ciuitatis  uestre  personarum bonorumque uestrorum, prout operibus et inditiis manifestis audire plenius potuistis, 

<pb n="14"/>

totis uiribus anhellamus tamquam illi, qui statum uestrum prosperum uelud proprium omni tempore peroptamus.</p>
                  <p>Datum in nostro Ducali palatio die XVIII Iulii, XIII Indictione.</p>
               </quote>
               <note place="margin-left">Quinta epistola</note>
               <quote type="epistola">
                  <p>Andreas Dandolo, Dei gratia Venetiarum et Dalmatię et cetera ut supra prima epistola, salutem et dilectionis affectum.</p>
                  <p>Denotamus uobis, quod ad uestram et ad aliorum nostrorum fidelium et terrarum Slauonię  securitatem  et  conseruationem  totis  viribus  elligere  et  facere  nostrum Capitaneum Generalem, quem cum nostris galeis et armata breuiter ad ipsas partes mittemus, parati etiam omni alio subsidio subuenire, ut uidebimus conuenire, hortantes fidelitatem uestram, quatinus perseuerantes in fidelitate uestra constanter sic 
<milestone unit="folium" n="10v/11"/>  uos  in  cunctis  occurentibus  fideliter  et  prompte  habere  studeatis, quod  nostram  gratiam  exaltatis  uberius  promereri,  et  cognoscamus  operis  per effectum uestram dispositionem in omnibus nostris honoribus fideliter preparatam, ut confidimus et speramus. De nouis autem sitis solliciti inquirere et nobis facere manifesta.</p>
                  <p>Datum in nostro Ducali pallatio die XXIII Iulii, XIII Indictione.</p>
               </quote>
               <p>Quas epistolas Iadertini suscipientes ingenti gaudio ac ipsos prouisores, quos aliqua istarum epistolarum commemorat, honorifice perceperunt spondentes eisdem fidem infrangibillem et deuotiorem fidelitatem gerere ac in cunctis uelle parere, quicquid Ducalis sublimitas iusserit exercendum. Et morantibus ipsis prouisoribus Iadrę  tantum  uno  naturali  die,  uersus  reliquas  maritimas  ciuitates  Dalmatie transfretarunt  ibidem  fideles  eorum  hortantes,  ut  fidelitatem,  quam  ceperant, constantiorem efficerent.</p>
               <p>Epistolas quidem superius perscriptas ac prouisores ipsi Veneti ad ipsas partes destinarunt nondum ipso Ludouico rege a finibus Bihacii sequestrato. <milestone unit="folium" n="11/11v"/>
               </p>
               <pb n="15"/>
            </div>
            <div type="caput">
               <head>
                  <add>6.</add> De Venetorum fraudulenta perpetratione</head>
               <p> Et quamplures alias epistolas dicti Veneti dictis Iadertinis mandarunt, ut in fidelitate, quam semper de eis optarunt, deberent constantius perseuerare, ut uberiorem gratiam possent  coram  Ducali  dominatione  promereri.  Hec  autem  ipsi  Veneti  inique  et fraudulenter peragebant, ut possent aptius eorum perfidam conceptionem efficaciter terminare, certe Deum, qui est causa causarum et primum ens, pre eorum oculis minime circumponentes nec aliquod genus coloris iustitię inspicientes sicut illi, qui sine lege erumpnosam ducunt uitam.</p>
               <p>Quoddam horribilissimum uitium per eos illatum fertur, quod die XIII Augusti mensis, millesimo et indictione superius intitulatis per vniuersum megagosmum, ubi eorum principatur dominium et ubi simoniace de rogatu rapere potuissent aliquem ciuem Iadrę, ardenter conati sunt et ita per mundi fines si quos capere et habere potuerunt, quamuis plurimos in duro ergastulo ut fures et pyrratas detruserunt, nullum genus sceleris imponentes, sed sola uoluntate animi hec perpetrasse naratur.</p>
               <p>Et praecipue in oppido Pagi <milestone unit="folium" n="11v/12"/> seu in terra Pagi, quae tunc ciuitati Iadrę rebellauerat, nobiles ultra duodecim et plebeios fere 37 capti et detenti sunt sub bona dictorum Pagensium custodia. Quorum nobilium progenies excellentior illis diebus in ipsa urbe minime reperiebatur atque ipsorum populariorum plebeitas tutior non extimabatur nec probior. Et tam istos, quam illos Pagi sic detentos cum tuta comitiua Nonam transmiserunt et, ibidem per aliquot dies captiuatis manentibus, Venetias eos destinarunt. Quibus Venetiis manentibus ductis nocte tenebrosa, ipsos in aspero clauserunt ergastulo.</p>
               <p>Grandem equidem copiam uirorum armatorum in ciuitate Nonę, tam peditum quam equitum, ipsi Veneti stabilierunt, omnesque ciuitatum homines ac castra regionis Croatię et Dalmatię contra Iadram arma sumpserunt et in tutelam Venetorum, nec non Ragusienses, Spalatenses et Arbenses atque Tragurienses, quilibet eorum unam classem  seu  galeolam  in  obsidium  et  iacturam  Iadrę  in  fauoremque  Venetorum armauerunt.  Alieque  ciuitates  parauerunt  lebulos  armatos  iuxta  eorum  dignam possibilitatem. <milestone unit="folium" n="12/12v"/>
               </p>
               <pb n="16"/>
            </div>
            <div type="caput">
               <head>[7.] Qualiter Veneti obsederunt Iadram per mare</head>
               <p> Mane quidem facto duodecimi diei ipsius mensis Augusti dictus Petrus, Capitaneus generalis decem galearum, iussu Ducali ex parte quirinali portus Iadrę ultra Sagularum obsedit Iadram, ita quod exeuntibus et intrantibus penitus erat uia artissima. Ad quem Marcus Cornario, tunc comes Iadrę, cum comitiua duorum nobilium de ciuitate, quorum unus Biualdus Gregorii de Botono, alius Georgius Francisci de Carbanossis appellati sunt, transfretarunt. Considerantibus itaque Iadertinis, quod eorum comes ad regimen ciuitatis accedere minime gliscebat, de huius actu inter ipsos ciues Iadrę grandis dicitur fuisse admiratio, cum simile opus, cuius non habetur memoria, extitit perpetratum.  Ibique  idem  Capitaneus  cum  dicto  Marco  comite  in  multorum archanorum uerborum prolatione simul protraxisse fertur nec non ipsum ac eius collegas in classe detinuit redireque in ciuitate eos non permisit. Denique suasu et rogatu prefati comitis Biualdum, eius sotium, libere relaxauit ac Iadram conduci saluum fecit et Georgium, reliquum consortem, in  classe  detinuit  nec  ipsum abire permisit. Nam totam familiam <milestone unit="folium" n="12v/13"/> et supelectilia ipsius comitis eius iussu ad galeam fecit transfretare. Sed homines Iadrę ad nullius nouitatis inditium sunt  comoti:  decreuerunt  oratores,  qui  erant  nobili  progenię,  numero  XII,  cum deliberatione mandare duos ambassatores ad dictum Petrum de Canali, Capitaneum sepe  nominatum,  quod  ita  extitit  completum,  quorum  nomina  sunt:  Petrus  de Matafarro et Martinussius de Butouano. Et ad ipsius Capitanei conspectum presentati causam rumoris per ipsum illatam diligenter inquisierunt ac ut si aliquis ciuium uel commune aliquo errore est mandatus, correctio cedat iuxta uoluntatem communitatis Venetiarum, sed mirum, quare tam aspera contra Iadram perpetrantur. Dicito: Quid cupit Ducalis sublimitas a fidelibus Iadertinis, forssan uoluntati Venetiarum se  adherebunt.  Capitaneus,  his  auditis,  tale  responsum  suorum  uerborum  cepit

<pb n="17"/>

" proferre: Ea, que per eum illata feruntur, iussu Ducalis excellentię perpetrat et exercet, non sponte sed coacte et uiolenter, si qua iussu suo agantur. Cuius responsionem nobiles Iadrę intelligentes valde territi sunt. <milestone unit="folium" n="13/13v"/> Eodem die quendam fratrem Predicatorum ordinis nomine Nicolaum Veglensem ad dictum Capitaneum transmiserunt. Et cum mutuos sermones aliquos protraxissent, idem frater Nicolaus legatus ipsum Capitaneum pro parte Iadertinorum multo rogatu deprecatus est, quod licentia et nutu ipsius Capitanei Iadertini valeant tres solemnes ambassatores  ad  maiestatem  Ducalem  destinare  de  rumore  eis  illato  et  negotio supradicto.  Et  obtenta  ab  ipso  Capitaneo  licentia,  retulit  idem  legatus  ea,  quę  a Capitaneo didicerat, Iadrensi Consilio. De quo Iadertini valde gauisi tres honoratos elegerunt viros, quorum primus dominus Nicolaus, Dei gratia Iadrensis archiepiscopus, alius Martinusius predictus et vltimus Thomas Iacobi de Petrizo vocati sunt, qui Venetias transfretare celeriter studeant, admirrantes coram Duce et Consilio Venetiarum de nouitate eisdem facta et damno Iadertinis perpetrato, spondentes volentes statuere eorum correctioni, si aliquo errore forent inquinati. Et ipso die nominatus Capitaneus per eius galeas publice iussit voce preconis peruulgare, vt omnes Veneti Iadrę morantes pariter cum eorum mobili et bonis omnibus vsque per quatuor continuos dies debeant <milestone unit="folium" n="13v/14"/> a ciuitate Iadrę recedere. Et si qui ad terminum predictum abire non festinauerint, non ut ciuis Venetus habebitur sed ut eius infidelis erit ab omnibus habendus. Et si qui recedere curauerunt, tuti relaxati sunt nec aliquis ipsorum extitit detentus.</p>
            </div>
            <div type="caput">
               <head>
                  <add>8.</add> De abominabili opere per Venetos exacto</head>
               <p> Luminante vero XIII die mensis Augusti, anno et indictione supra patefactis, dum tertia hora ipsius diei defecisset, quędam galeę de superiori numero imperio Petri,  Capitanei  prefati,  quoddam  horribilissimum  scelus,  non  solum  hominibus abominabile putatur, immo nequitie Asmodeorum horrendum haberetur, perpetrarunt.</p>
               <p>Quosdam homines egenos, ciues et habitatores Iadrę, per mare nauigantes, ab eorum 
<pb n="18"/>
"! insulis et possessionibus recedentes Iadramque venientes, aliquos ictu ensis lęthaliter interfecerunt,  aliquos  in  mari  suffocauerunt  et  aliquos  captiuatos  detinuerunt ipsorumque lembulos et lintres pro ipsorum vsu et vtilitate conuerterunt et aliquos igne iusserunt cremare, nec non infantulos et insontes pueros in cunabulis eorum quiescentes, nulla moti misericordia nec intuitu pietatis, gladio occiderunt. Et sic illo die toto nihil aliud per eos egisse narratur.</p>
               <p>Ad quod ciues Iadrę tam parui quam magnates, <milestone unit="folium" n="14/14v"/> in multa stupefactione cordis  sunt  commoti.  Eundem  fratrem  Nicolaum  ad  dictum  Capitaneum  transmiserunt ac comissione sibi apposita: &#x93;Non modicum admirrantur Iadertini per vos, nobilis Capitanee, de gestis eisdem illatis, cum insontes se fore sentiant. Nondum naturalis dies suum cursum terminauit, quod, a vobis obtenta licentia, Iadertini tres vel  plures  ad  Ducalem  dignitatem  deuote  destinent  legatos  in  cuius  conspectu condiciones  ipsorum  fideliter  patefacient  offerentes  se  executuros  quicquid Venetorum potentia iusserit exercendum, cedentia honori eius statuique ciuitatis Iadrę. Quamobrem dicti ciues humiliter ut domino speciali deuote supplicant, quatinus dignetur vestra nobilis Dignitas ab horum perpetratione actuum cessare, nec talia dispendia eos velle pati, quousque Ducali dignitati indicent seriatim. Nam mandatum eius ipsis institutum fideliter, immo presto executioni demandent.&#x94; Ad cuius verba prefatus Capitaneus, consulte cum quibusdam suis consiliariis, tale protulit responsum: &#x93;Petitionem Iadrensium perfecte concepimus, quam admittere nullatenus sumus dispositi mandato nostri comunis nobis principaliter imposito, nec expedit Ducali dominationi Iadertinorum inserere conditiones, cum ipsa sit plenius informata et mihi a collegis meis <milestone unit="folium" n="14v/15"/> sit tradita in negotio Capitaneatus libera potestas.</p>
               <p>De duobus vnum eligant: Aut huius vrbis omnia męnia circumualata funditus euertant nec non omnia castra fortitudinesque, tam sitas intra quam extra ciuitatem Iadrę, tradere ac designare sine alicuius ambiguitatis obstaculo velint in potentiam Ducis et totius comunis Venetiarum &#x96; hoc addito, quod tribuant comiti electo per ipsum 

<pb n="19"/>
"# nostrum comune liberum et expressum dominium in omnibus iustitiam meditando iuxta ipsius nutum et voluntatem, nihilominus rura possessionesque eorum omnes in vsum et vtilitatem iuxta ipsorum beneplacitum et libitum conuertant - aut ipsi contra Venetorum potentiam viriliter procurent resistere, cum multo plus puto fore sanctius eis velle ad primum applicare partitum.&#x94; Percipiensque tales rumores nuntius cum comitatu ciuitatem rediit relationemque ipsis ciuibus indicauit. Decernentes pro sanctiori velle potentię resistere Venetorum quam tunc eorum videre ciuitatem in ruinam precipitare, nec tali consentire pacto et ad talem deuenire conditionem. <milestone unit="folium" n="15/15v"/>
               </p>
            </div>
            <div type="caput">
               <head>
                  <add>9.</add> Qualiter Iadertini sanctius sibi elegerunt consilium</head>
               <p> Nunc Iadertini parant sibi arma, quia iam veraciter sunt certificati de Venetorum odio. Muniunt ciuitatem diuersis generibus edificiorum atque cui potissimo hero tradere ipsorum vrbem, qui velit, possit ac sciat eos et ciuitatem ipsorum ab eorum ęmulis et obsidionibus  fęliciter  tueri,  toto  conamine  mutuo  disputant.  Vnusque  illorum generosus prosapia, digniori suffultus industria, inter eos indicto silentio audacter faminauit &#x93;Diserti Iadertini, hic flos, hic vniuersa ciuitatis perspicacitas est cumulata.</p>
               <p>Nullus nostrum ignorare debet, quale nobis instat periculum de Venetorum odio, sed grauius est discrimen nostram vrbem nostris oculis intuentibus dissolatam videre.</p>
               <p>Hortor vos vniuersos huius vrbis egregios ciues, ut primitus cruce premuniti Christi arma sumamus, cum primum Deus superbiam odio habeat, que precipue in nostris abundat ęmulis. Tutamque ciuitatem et meniis fixe firmatam habemus, in qua vnius anni et semis victualia superfluunt, et secundario inquiramus fauoris presidium a nato fęlicis et pię memorię Kroli regis, scilicet a Ludouico, ipsius successore, ut nos non deserat a prolixo iam curriculo fideles sacrę coronę persistentes, cum idem Carolus rex specialem charitatis amorem in vrbem et homines generosos huius ciuitatis gesserit. Spes certitudinaliter in Deum et nostrum pastorem est tenenda.</p>
               <p>
                  <milestone unit="folium" n="15v/16"/>  Pro  nostris  piis  precibus  facile  prebebit  assensum.  Hec  autem  in conspectu vestro, tales sermones et verba curaui diffundere.&#x94; 

<pb n="20"/>
"% Vniuersique approbant laudabile consilium et confestim clam decreuerunt vnum solemnem nuntium ad dictum Lodouicum, regem Panonię iam sępe memoratum, sagaciter destinare, qui humiliter presentare debeat precise sine vllo alicuius contradictionis obstaculo dictam vrbem Iadrę, pariter homines eorumque omnia bona, tam mouentia quam fixa, ac ei velle parere necnon fidelitatem laudabilem gerere benedictę coronę, prout subditus tenetur suo naturali domino, supplicando ipsi flexis genibus deuote, ut hoc exiguum exenium a charis eius subditis et fidelibus dignetur acceptare, quos olim piissimus dominus Krolus, fęlicissimus genitor Sanctę maiestatis, tanta affectione tutabat, quod non minus ipsis Iadertinis, benigniorem charitatem quam vni ex Panonis premonstrabat. Et electione inter ipsos ciues nobilesque solemniter celebrata, Franciscum quondam Pauli de Georgio, ipsorum conciuem, elegerunt in missum. Qui XVI o12 die post crepusculum dicti mensis Augusti suum iter ad dictum regem accelerauit in breuibusque diebus ad dictam regionem Vngarię peruenit et ad ipsum regem debita reuerentia impensa accessit. Cui prono capite et denudato ac etiam genibus flexis causam sui aduentus et tam prolixe peregrinationis pie indicauit necnon  neccessitatem  ipsius  vrbis  presentate  palam  fecit  iniungens,  ut  ipsos fideles  <milestone unit="folium" n="16/16'"/>  sanctum  prouideat  diadema  a  tanto  eruere  discrimine,  &#x93;ut ammissa, id quod predecessores reges perditum putarunt, per vestram benignam maiestatem recuperata existant.&#x94; Cuius nuntii legationem idem attente intelligens in multa cordis alacritate extitit usque ad cacumen repletus ibidemque spopondit affirmans ex certa scientia petitioni illorum, quorum erat legatus, velle infallibiliter, quantocius erit facultas, hilariter adimplere.  Munus  illud,  quod  Iadertini  tam  deuote  sibi  exeniauerant,  gratanter suscepit.</p>
               <p>Adhuc etiam Iadertini non cessant per suos speciales missos concordiam a dicto Capitaneo frequentando postulare. Atque Capitaneus durioris voluntatis instigatus solum Iadertinos audire non affectat, nisi accedant petitioni superius declaratę, immo die noctuque arctius obsessum cum clasibus separatim quantum iactus est lapidis 

<pb n="21"/>
"' exequebatur.  Atque  transfretant  in  insulis,  multa  dispendia  inferunt  Iadrensibus.</p>
               <p>Omnes  pecudes  et  pecora,  plusquam  ducenta  milia  in  sui  vsum  et  libitum conuerterunt, domunculas et tuguria insulanorum ciuiumque Iadre impie comburunt.</p>
               <p>Sed exercitus numero 20000 peditum et equitum in ciuitate cumulatus Nonę per terno die agros et rura et vsque ad fines S. Martini visitat et discurrit. Cuius exercitus Capitaneus Marcus Iustiniano erat prefectus. Et si quos ciues Iadrenses aut subditos reperit, terribili nece submittit, omnia habitacula rurum igne iubet conburi. <milestone unit="folium" n="16v/17"/> Nunc insulani et villici fideles suas deserunt habitationes. Iadre sibi eligunt locum tanta copia virorum, qui dignabantur armis decorari, quod numerum sex miliarium excedebat, sed omnes in vniuerso, qui annone mandendo non parcebant, erant fere numerus viginti millenarius et octo, qui in vrbe Iadre extiterat collocatus.</p>
               <p>Confidunt Iadertini in sui probitate et scitu, quod eloquentiam Alani sapientiamque philosophię putant excedere, soli gubernant vrbem in multa lentitate et inobedientia, neminem aduenam, qui sciret et posset consulere ac a tanto posset liberare discrimine, affectant accersire in gubernatorem. Verbis friuolis saciantur et aurę matutinalis potum assummunt, in magna clade se immiscunt  et  ad  arctissimas  perueniunt conditiones, ut Deo condonante gratiam satis lucide propalare studemus.</p>
               <p>Regnante vero vespere diei XV i20 Augusti predicti mensis, quidam classem seu galellam, in qua vltra decem potentiores viri de ciuitate Tragurii, qui Venetis transfretare extimabantur, in Vallem magistrorum applicauit. Quam Iadertini cum duabus barcis armigeratis cęperunt omnesque eius nobiliores et aliquos eius plebeios in carcerem detruserunt pro eo, quod et ipsi Tragurini quamplures Iadertinos in eorum ciuitate repertos absque causa rationabili in captiuitatem deduxerunt. Tu quoque fac simile, sic ars deluditur arte.</p>
               <pb n="22"/>
               <p>Non cessant certe ipsi Iadertini multorum sublimiorum ędificiorum decorare eorum  ciuitatem  atque  fodere  iubent  iuxta  ripam  portus  et  ianuas  magnas profundissimas fasceninas ac valationes decoras per girum vrbis conficiunt <milestone unit="folium" n="17/17'"/> et in deffensionem ipsorum et tutellam nauigiorum et galearum iuxta portum quandam cathenam mire grossitiei ex tredecim tignis adinuicem ferro connexis ac confibulatis, que pęnultimo prefati mensis Augusti in dicto maritimo portu extitit firmata et protensa. Nam a puncta S. Ioannis Euangeliste, constructa vltra portum, erat extensa vsque ad aliam partem, versus vrbem, aliquantulum a uia rectitudinis deuiando versus plagam austri. Tantę enim industrię et virtutis eadem cathena erat stabilita in ęquore, quod eius stipitem nullus architectorum poterat cum speculatione imaginari. Quam Iadertini vigilanti studio in nocte perspicatius et nocte tutius ingenti gaudio compulsi sunt custodire.</p>
            </div>
            <div type="caput">
               <head>
                  <add>10.</add> De pugna occasione cathene</head>
               <p> Porro die secundo intrante Septembris anno Domini et indictione prescriptis nocte  tenebrosa  latenter  nobilem  virum  Bartholomeum  Petri  de  Sloradis ciuem destinarunt ipsi Iadrenses ad prefatum Andream, natum fęlicis memorię Kroli, regis Vngarorum, regem Sicilie, sed nondum regalem tyaram in cęphaliis portans, qui a suis sub crudeli succubuit interitu, supplicando eidem, vt dilectione fratris germani, Ludouici  predicti,  cuius  Iadertini  sunt  fideles  subditi,  dignetur  aliquem  fauorem impendere tam clasium quam etiam ęris ac reliqua oportuna ciuitati obssessę, que causa expeditionis postponimus. <milestone unit="folium" n="17v/18"/> Veneti utique putant per portum spaciari, sed cathena non permittit, nimio dolore comprimuntur. Cupiunt intentum suum efficacitati adimplere, sed dum quadam die, sexto dicti mensis Septembris memoratus Capitaneus clasium obsedentium 

<pb n="23"/>
Iadram versus cathenam cum duabus suis galeis mirifice ornatis se direxit, quam conatus est infringere, clangit altior nola S.</p>
               <p> Chrysogoni, que ad stornium. Iuuenes et mediocres in multa animositate cordis induunt lucentia arma, ad fretum portus se disponunt, ut defensent cathenam.</p>
               <p>Ibi partes mirabiliter inter se pugnant: Veneti cum dictis galleis a boreali parte, Iadertini cum quibusdam crapulis ex australi. Pars parti crebrat ictus, et Veneti tantam copiam  innumerabilem  iaculorum  inimicos  prosiliunt,  quod  ibidem  aer  caligine offuscatus putabatur. Sed Iadertini nobilius se defendebant tam cum quadam machina constructa in campo magni castri, quod Venetorum vocatur castrum, que quinquies in galleis iactauit, sed neutram valuit attingere, quam etiam variorum generum ingeniorum ipsam cathenam defensabant. Sed probiores ipsarum gallearum viri veraciter considerantes eorum intentionem non posse aliqualiter effectui producere nec valentes Iadertinorum cruentatos et terribiles ictus tollerare, confusi et conflicti inde abierunt. Grandem copiam gentis suę idem Capitaneus habetur amisisse, Iadertini vero modicam, sed maxima vulneratur. Inchoauit ipsa certatio a sexta vsque in horam vesperarum.  <milestone unit="folium" n="18/18v"/>
               </p>
            </div>
            <div type="caput">
               <head>
                  <add>11.</add> Dies receptionis litterarum  regis</head>
               <p> Adueniente quidem octauo die prefati Septembris mensis, quo per vniuersum orbem  festum  natiuitatis  Virginis  gloriosę  deuote  celebratur,  Iadertini  obsessi vehementem gesserunt consolationem ex eo, quod Lodouicus, memoratus rex, quandam epistolam ipsis transmisit, cuius seriem presentibus denotamus.</p>
               <p>Lodouicus, Dei gratia rex Vngarię, nobilibus viris iudicibus, Consilio et Comuni ciuitatis Iadre animum ad grata paratum cum salute.</p>
               <pb n="24"/>
               <p>Nuntiauit nobis Nicolaus, banus totius Slauonię, neccesitatem vestram, super qua sciatis: ecce processimus cum tota potentia nostra iuuare vos et properamus celeri gressu succurrere vobis. Vnde viriliter vos teneatis et regatis.</p>
               <p>Data sub Alto Castro die XXV mensis Augusti.</p>
               <p>&#x97; . &#x97; Quam epistolam rectores Iadrę eodem die legere et diuulgare in publico foro, vbi multorum erat nobilium congeries et plebeorum comitiua, siquidem fecerunt. Totus vulgus lętatur, inextimabilem suscepit lętitiam, tripudia et choreas per vicos discurrere compellitur, nam tota ciuitas ingenti exultat gaudio. Nunc cantica suauia cum melodiis, campanis  ac  tubis  totam  vrbem  circumeundo  discurrunt,  quo  inimici  in  multa animi admirratione compelluntur, petunt, nullum responsum suscipiunt. <milestone unit="folium" n="18v/19"/> Quantam enim potestatem et dominium Venetorum ipsi affectabant, quod qui iam post ipsius epistolę susceptionem nomen Ducis potius quam Regis ascendebant Sed adhuc roboriores ipsi Veneti in eorum iniqua petitione et proposito efficiebant.</p>
               <p>Intelligentes quidem Iadertini eorum voluntatem non posse mutare alia susceperunt carbasa. Venetorum dominium protinus abiiciunt, tota mente et cordis affectione dominum naturalem commemorant. Ducem remouent, venerabile nomen regium intitulant in clypeis, galleis et aliis togis armorum in signum fidelitatis insigne cum mixtis coloribus epigramant et depingunt.</p>
               <p>Cumulatur exercitus iussu regio in suffragio Iadertinorum, cuius dux banus Bosnensis nomine Stephanus, heretice prauitatis alumnus, prout et eius regio tali errore a prolixitate iam temporis asseritur et, prout rei est veritas fore mandata, est prefectus. Congregataque ipsa militia in multo cuneo nominatus dum suum iter aripuit imperio regis, cępit deambulare in tutelam Iadrę lento gressu eo quod Veneti animi (quod est naturale) impleuerunt aurea ęra.</p>
               <p>Secundum nuntium nomine fratrem Marinum Minorum ordinis Iadrensem, qui multa scientia ac sapientia incomendabili fuerat presignitus, dicti ciues Iadrę ad 

<pb n="25"/>

dictum eorum regem sagaciter destinarunt roborando sponsionem ac Iadertinorum fidelitatem ipsi regi ac humiliter ab eo postulando iuuamen, per quod inimicis resistere valerent, et alia, que ad presens dimitto. Cui rex benignum se reddidit ac suam gratiam vberiorem spopondit se exhibiturum. <milestone unit="folium" n="19/19v"/>
               </p>
            </div>
            <div type="caput">
               <head>
                  <add>12.</add> Qualiter Veneti obsederunt Iadram per terram</head>
               <p> Diluculo applicante illius illustrę solemnitatis, qua mater Ecclesia laudes debitas horis canonicis mirificę exaltationi Sanctę crucis deuotissime decantat, obsidium equoris et cuneus ille in Nonę ciuitate collocatus, qui erat equitum trecentorum et peditum octingentorum ex tota Italia congregatorum, iuxta ecclesiam S.</p>
               <p> Chrysogoni de fonte fixum construere ceperunt habitaculum versus vrbem et ibi confecerunt contra ciuitatem eorum quam Italici et Longobardi bastidam, Dalmatici et Croati sticatum appellare consueuerunt. Longitudo vero ipsius bastide erat quantum ianua magistra Iadrę ab ecclesia S.</p>
               <p> Viti recta linea procedendo distat et amplitudo eiusdem quantum forum a dicta ianua prolongatur. Que vndique vallata ligneis tabulis mire pulchritudinis fabricatis, propugnacula crebra et alta in ea confecta et constructa sunt. Porro quia a constitutione ipsius sticati seu bastidę usque ad eius remotionem nullus  fere  preteribat  dierum,  quin  inimici  mixtim  scaramutias  seu  badalutios conficiebant, sed ut plurimum, immo fere semper Iadertini brauium de aduersariis asportabant, nunc ense iugulatos, nunc ductu captiuatos, aliquos iaculis impressos aliaque, prout in pugna solet euenire. <milestone unit="folium" n="19v/20"/> Item perueniente decimoseptimo die prefati mensis ille missus Iadrę, qui ad pręsentiam Andreę, regis Sicilie, fuerat pro parte Iadertinorum transmissus, coram dicto rege se praesentauit suamque legationem abundanter narrauit. Quem benigne intelligens, petitiones deuotas obtulit se efficaciter omni mora postposita impleturum.</p>
               <p>Sed  clarescente  die  sequenti  S. Dominice  post  vigiliam  noctis  eiusdem  mensis memoratus Andreas rex a suis tyronibus impia nece extitit interfectus.</p>
               <pb n="26"/>
               <p>De  cuius  morte  Iadertini  nimio  dolore  compuncti  ingemiscere  ceperunt  et quamplures nobiles de Iadra amaritudinis tactu togas hilaritate confectas exuunt lugubriaque vestimenta in multo assumunt męrore et ea veraciter non mutarunt, donec spatium sex mensium circulariter non defluxit, ex eo, quod dicti Iadertini grandem spem et fiduciam in ipso rege retinebant et, nisi talis euentus contigisset, iam Iadertini liberationem sue patrię infalibiliter percepissent. <milestone unit="folium" n="20/20v"/>
               </p>
            </div>
            <div type="caput">
               <head>
                  <add>13.</add> De quodam conflictu, quod Ragusini per pyratas Iadrę sustinuerunt</head>
               <p> Oritur altior discordia inter partes. Nunc Veneti affectant et requirunt velle fędus inire et tam crudelia suffocare, ne adhuc pestilentior inimicitia oriatur, sed Iadertini eorum inquisitionibus adhęrere non curant, parrant quamplures parones, quas latenter in offensionem inimicorum transmittunt, enormia dispendia inferunt Venetis ac eorum aduersarios, siquos reperiunt, pestiferę morti tradunt.</p>
               <p>Nam cum quadam vigesima quinta die ipsius Septembris mensis quedam paro discurrens  per  mare,  in  qua  erant  fere  viri  Iadertini  circa  triginta,  quendam angromagum Raguseorum alto pellago detexerunt, ipsum cum celeritate insecuta est. Ille fugiens, ista appropinquans tandem huius applicauit ipsumque viriliter cepit expugnare, in quo erant homines plusquam sexaginta. Pyratę quidem nulla pietate moti omnes lętalibus ictibus impremerunt exceptos tres, quos captiuatos detinuerunt, <milestone unit="folium" n="20v/21"/> ipsumque angromagum in sui vsum conuerterunt. Et hiis similibus infinitis per Iadertinos inimicis illata sunt.</p>
            </div>
            <div type="caput">
               <head>
                  <add>14.</add> Quomodo Veneti conflicti sunt sub Monte S. Michaelis in quantitate in sequenti capitulo descripta</head>
               <p> Multis quidem dolositatibus et infinitis argumentis Veneti, quorum particulam curauimus propalare, ipsam vrbem seu aliquod castrum Iadertinorum procurabant in sui gubernationem submittere, quibus Iadertini non sui industria, sed virtute ipsius S.</p>
               <p> Paraclyti mirabiliter obiiciebant. Nam crebrius multos ex eorum stipendiariis numisma coinquinatis Iadra abire et fugam arripere exercebant, ut aliquid abominabile, 

<pb n="27"/>
puta larem in ciuitatem iactare seu classes cremare vel forte aliquem ex nobilioribus crudeli subiicere gladio et alia quamplurima iniqua exercerent. Sed hiis omnibus Iadrenses curam sollicitatam gerebant. <milestone unit="folium" n="21/21v"/> Nullum in vrbem sinebant sine cautione introire.</p>
               <p>Obumbrante nempe nocte vigesima septima ipsius mensis Septembris dum animalia suaue recipiunt somnum, Veneti, vltra sexingentos electos et probos viros, in vallem S.</p>
               <p> Eufemię in insulis in eorum clasibus latenter duxerunt et ibi vsque ad horam tertiarum sequentis diei in loco vocato Briacel Verh latuerunt. Cum ipsa dies vigilie dedicationis principis Michaelis archangeli suam lucem cępisset patescere hominibus, hii qui in castro Sancti Michaelis de monte reperti sunt, aduersarios, qui more latroneo deuenerant, palam detexerunt et consensu et voluntate omnium, qui in dicto castro extiterant, in quo erant viri electi fere sexingenti, inter quos mutuo elegerunt centum et triginta pugillatores excellentiores et probiores aliis, assummunt magno <milestone unit="folium" n="21v/22"/> loricas gaudio, cingunt se frameis atque caput tegunt casside et versus inimicos audacter se dirrigunt in multa animositate cordis. Quos Veneti audiunt et gressus eorum sentiunt, parant se ad pugnam. Nunc isti, nunc illi crebra iacula iactant et tela, multi ex Venetis recedunt sauciati, tandem partes vicissim se miscuunt, fit sonitus ensium et tumultus vocum. Multi ex Venetorum stipendiariis pereunt, non indulget pars parti ictus, denique nutu partium musculorum lassati, ipse partes quieti dant operam. Sed Iadertini hortantur mero saporabili, illi egestatem mellifluę potionis patiuntur. Surgunt Iadertini in multo furore contra aduersarios impetumque in ipsos facientes dupplicant vires, crebrant ictus ictibus, instringunt missilia et tela in eorum spatulis ac ensibus cruentatis non parcunt. Veneti fugam arripiunt, hostes eos insequuntur <milestone unit="folium" n="22/22v"/> et inuadunt usque ad fretum ęquoris et ibi viriliter Iadertini mutilant inimicorum membra. Qui multi ex Venetorum parte in mari se disponebant, quos equor absorbebat nulla interueniente pietate.</p>
               <pb n="28"/>
               <p>Defecitque  ibi  in  ipso  bello  ex  Venetorum gente tam mari suffocatos, quam framea crudeli iugulatos plusquam quingenti. Ex opposita parte nemo pręterquam tres qui ex sua becillitate morti se disposuerunt. Itaque Veneti conflicti et debellati, Iadertini  ad  montem  suę  habitationis  cum  obtento  triumpho  alacriter  redierunt.</p>
               <p>Inchoauitque ipsa pugna ab hora nona et vsque ad vesperas durauit.</p>
            </div>
            <div type="caput">
               <head>
                  <add>15.</add> De rumoribus exercitus et de nuntio reuerso de rege</head>
               <p>Ecce iam Iadrenses claros percipiunt rumores de exercitu, qui in eorum subsidium fuerat aggregatus, debere aduenire, vltra quam decem et octo machinas in circuitu urbis erigunt, <milestone unit="folium" n="22v/23"/> quarum vna maior confecta ad Babas, que in maiori parte medie bastide inimicorum iactabat, reliquas vero causa prolixitatis relinquo.</p>
               <p>Quadam igitur nocte caliginosa in quatuordecimis Kalendas Nouembris mensis ille frater Marinus Minorum ordinis a Magnificentia regali cum prosperitatis augmento est reuersus et Iadram peruenit referens gratiam domini naturalis versus Iadertinos taliter donasse et tanta affectione dilexisse non ut herus, sed discretus pater filium.</p>
               <p>Et super hiis idem frater Marinus pro parte regis ipsis Iadertinis paginam sua secreta munitam  impressione  reportauit  continentem  in  effectu,  qualiter  ipse  rex  reputat Iadertinos  inter  electos  fideles,  ac  viriliter  contra  inimicos  regis  persistant,  cum exercitus presidium eis prebet et in modico temporis spatio Christi gratia opitulante erit eos liberaturus. Ac comitem Gregorium Curiatii pro quo ciues regi supplicauerant, habere eundem regię celsitudini comendatum, non fore dignum ad sui gratiam <milestone unit="folium" n="23/23v"/> assumere, cum ipse pluribus vicibus solio regio deuiauerat. Sed tam sublimis  est  fidelium  subiectio  dictorum  Iadertinorum,  quod  eorum  preces  erunt admittendę, nihilominus firmantes taliter, ut postmodum idem comes Gregorius non habeat vim in pristinum infidelitatis errorem incidere, prout crebrius lapsus est.</p>
               <p>O quam nobilis Princeps, o quam gloriosus et gratiosus exauditor, qui sic aures misericorditer ad tam deuotos fideles inclinat! Hęc est Principis gloria amanda, hec fiducia in tali domino habenda, vt rebelliones pro instantia humilium fidelium ad amorem suę benignitatis dignatur amplecti.</p>
               <pb n="29"/>
            </div>
            <div type="caput">
               <head>
                  <add>16.</add> De gaudio, quod Iadertini conceperunt de quadam pugna habita inter partes</head>
               <p> Cuius nuntii relationem audientes idem Iadertini, in multa hilaritate mentis sunt exhilarati, quod in honorem et decus sui regis vexillum grande, in quo erat depicta effigies  seu  insignies  ipsius  regalis  maiestatis,  dum  Titan  tertiarum  horam pręsignabat, <milestone unit="folium" n="23v/24"/> in eminentiori turri locatę ex plaga quirinali ianue magistre tubarum sonitu ac grandi hortatione in trunco eminentissimo erexerunt.</p>
               <p>Nunc aduersarii crebrius concordiam postulant ab aduersariis, ad quos ipsi minime aquiescere atemptant, ne iactu grauiori conturbentur. Nunc partes sepius conficiunt  scaramucias,  inter  quas  fere  semper  Iadertini  vexillum  ab  inimicis asportant. Nunc pyrate Iadertini per mare nauigant, quempiam Venetum reperiunt, post tergum manibus complicatis in equore crudeliter submergunt, nullum genus vel speciem misericordię aspiciunt.</p>
               <p>Enormem iacturam ipsi Veneti per mare supportant, quod idem Veneti dispendio graui coacti eosdem pyratas insequuntur. Hii fugam arripiunt et in castro de monte Sanctorum Cosmę et Damiani ad insulas, vbi nunc cęnobium tenetur, sibi locarunt statum eorumque lembos sub ipso oppido violento lacerto subducere compelluntur. Ad quos galeę Venetorum accedere nequaquam valuerunt. <milestone unit="folium" n="24/24v"/> Sed viri inde in terram descendentes versus lembos se disponunt conantes ipsos abstrahere et ex oppido ipsi Iadertini eosdem tuentes. Sic isti, sic illi grauissimos tollerant iactus. Denique Iadertini lassati ipsos lembos reliquerunt, quos aduersarii in mari adduxerunt, tres in sui vsum conuerterunt, vnam et vltimam igni tradiderunt, cum maxima ammissione gentis suę. Ex parte reliqua plurimi plaga percussi, sed nemo morti derelictus.</p>
               <pb n="30"/>
            </div>
            <div type="caput">
               <head>
                  <add>17.</add> Quomodo Iadertini pręstolantur exercitum et de ipsius induciis et reuersione ad propria</head>
               <p> Prestolantur Iadertini cum apparatu maximo exercitum iussu regio collectum, qui sexto mensis Nouembris in Mogoroua Dubraua castramentatus est. Fabricant ingenia contra Venetorum bastidam, arma et loricas cassidesque suffulciunt in multa letitia cordis. Sed Venetiani satagunt, ne hostibus appetitus mente reducatur. Grandes sumptus Iadrenses pro militia <milestone unit="folium" n="24v/25"/> recreanda tollerant ac minimis minime parsimonizant.  Inimici  quidem  sticatum  roborando  non  cessant:  duos  altissimos trabuchos in ipso construunt, quorum vnum ab occidentali plaga, vltimum ab orientali celeriter conficiunt. Sed is, qui in occidente fabricatus fuerat, priusquam męnia iactus eiusdem attigisset, in humum ruit. Postquam aliquibus retroactis diebus extitit erectus.</p>
               <p>Concipientibus  Iadertinis,  quod  ipsa  militia  prolixo  tangebat  inducias,  pro inquirenda veritate duos legatos, quorum nomina sunt Franciscus Pauli de Georgio et Paulus de Grubogna, ciues, qui continue in dicto exercitu persistunt, exercitus vigilanti animo festinanter transmiserunt, tertiodecimo die noni mensis tercium nomine Cerne de Fanfogna, ad duces. Et cum ipsi nuntii coram Stephano bano Bosnensi, rebelli dictę vniuersalis basilicę, et Nicolao, totius Slauonię bano, ducibus totius militię presentati fuissent ab eis dum humiliter inquisiuissent causam tantarum  induciarum  <milestone unit="folium" n="25/25'"/>  necnon  eos  rogatu  et  prece  astantissima supplicassent, ut domini regis edictum perficiant, pro quo in suffragium subditorum regie  excellentię  fuerant  congregati.  Sed  ille  Stephanus  banus  cum  eorum complicibus  et  maioribus  tyronibus  ipsius  exercitus  potius  crumenam  auro  et numismate Venetico, que in tam longo itinere erat excussa, elegerunt resarcire quam tam excellentem gloriam et laudabilem decorem velle suo naturali domino asscribere sicut ille qui magis dedecus quam laudem aquirit.</p>
               <pb n="31"/>
               <p>Sed, o collega amantissime, sicut Aristotiles philosophus et Porphirius  in eorum dialeticis et conclusionibus expresse attestantur, animalitatem rationalitatemque fore essentialiter hominis ac risibilitatem proprium eius, sic manifeste Venetis insit naturaliter  excitare  simoniam  ac  eius  proprietas  Vngaricęque  turbę  cum  simonia somnium appetere. Bene ergo diffinitio hominis descripta ab amatoribus scientię, inquantum tangit illos sceleratos viros, deberet augumentari, <milestone unit="folium" n="25v/26"/> non autem tantum decapitari, prout ex premissis luculenter designatur.</p>
               <p>Duces  vero  totius  exercitus  memorati  multas  occasiones  ac  irrationabiles excusationes  ipsis  legatis  allegabant  ad  dictorum  Iadertinorum  suffragium  nolle accedere proponentes ac conferentes tantam copiam virorum bellatorum in sticato Venetorum eorum aduentum expectasse, quod potentia horum si dupplicata fuisset, discriminosum esset vlterius ab illis finibus procedere. Et cum dicti missi, qui propter Iadertinorum ad illos destinati fuerant mandato dominationis Iadrę, ipsos simoniacos seu numo sicoratos non valuissent ab illorum iniquo proposito remouere, confestim ad regem Lodouicum festino gressu ambularunt. Et idem duces exercitus mane facto diliculo a Mogoroua Draga recesserunt sui domini spernentes edictum ad partesque Vngaricas properauerunt.</p>
               <p>Intelligunt fideles Iadertini vulgaria perueridicas relationes Vngaros spreuisse et recusasse illos nec eos velle a tanto liberare discrimine et tam grandia suscepisse dispendia parata pro ipsa militia. Quamuis grauibus doloribus <milestone unit="folium" n="26/26v"/> intrinsecus passi fuerint, nihilominus adhuc fiduciam spemque infallibilem in ipso rege intrinsecus retinentes,  eo  quod  ipsis  dictus  rex  affirmauerat  eos  non  relinquere,  sed,  si neccesse fuerit, solus personaliter in eorum suffragium vere futurus et cum sua potentia accelerabit.</p>
               <p>Clamabant Veneti voce preconia per Iadertinos eligenda velle applicare, ad quam hostes non tantum exaudire gliscunt, sed nec pręconis intonationem eorum aures 

<pb n="32"/>
student audire. Irrogant grauissimas iacturas Iadertinis aduersarii malos usque a stipite oliuarum fructuumque aliorum euellunt vinearumque vites conculcando eradicant.</p>
               <p>Nulla commouentur pietate, sed deteriora hiis inimicis pollicitant, nisi appetere eligant dominium Ducale potiusquam maiestatis Regię. Quisquis ergo virorum arua primitus inspiceret,  non  agros  fructiferos  nec  fructus  abundantes  omni  amęnitate  saporis, sed potius desertum locum existimaret. Et quamuis Iadertini tam enorme deplorent damnum et asperimum, nihilominus firmiorem hortationem <milestone unit="folium" n="26v/27"/> assummunt ac sperant fiduciam in illo benigno hero, qui sub protectione sui eos amplexatus est.</p>
               <p>Nullum  ergo  pacis  et  concordię  cum  Venetis  optant  offitium,  pro  quo  ipsorum dominium in ciuitate Iadertina principaretur.</p>
            </div>
            <div type="caput">
               <head>
                  <add>18.</add> Quomodo Iadertini erexerunt in medio foro vrbis vexillum regis in festo S. Chrysogoni, eorum patroni</head>
               <p> Septimo Kalendas decimi mensis, in quo precipue Iadertini solemnissime eorum pastoris festum, mirifici martiris Chrysogoni, celebrando non desistunt, dominus Nicolaus, venerabilis pater et archiepiscopus Iadrensis compatriota, in ecclesia beatissimi athletę Chrysogoni, in qua totus erat apparatus clerus ac populus vniuersus eiusdem ciuitatis ad solemnia audienda officia aduenerant, deuotam celebrauit missam. Et post Sancte euangelicę lectionis enuntiationem pulpitum ascendit multosque hortatorios pronuntiauit sermones et benedicens altissima voce omnibus audientibus, qui ad deuotionis festum congregati fuerant, vexillum regis, quod idem rex Lodouicus in signum fidelitatis Iadertinis transmiserat. Expletaque benedictione omnes in basilica <milestone unit="folium" n="27/27v"/> adunati vnanimiter cum iubilatione clamauerunt dicentes: Amen. Et dum solemnia explerentur misteria, vniuersus clerus Dalmaticis decoratus vestibus laudibus hymnisque et sanctorum psalmorum ductu in multorum nobilium et plebeiorum comitiua cum eodem antistite in foro in medio ipsius vrbis usque deuenerunt et, susceptam a dicto antistite totus vulgus benedictionem, in trunco eminenti passuum fere vndecim in dicto medio foro dictum vexillum inextimabili letitia erexerunt.</p>
               <pb n="33"/>
               <p>Fiunt solatia illo die per vrbem, fiunt per vicos mirrabilia modulamina vocum hymnorum et sonetorum, cum tubis et lyris miscuunt suaues melodias. Tota plebs lętatur et in miserabili consolatur tripudio. Omnibus pariter non guerra extimatur, sed firmissima reputatur concordia. In multa cordis delectatione exultant in propriis sermonibus, exultando inimicos vituperant.</p>
               <p>Et nondum eiusdem diei vespertina precamina expleta fuissent, quod partes inter se magnas scaramutias perpetrarunt, miscunt se alique particulę partium, <milestone unit="folium" n="27v/28"/> minantur ensibus, infringunt clypeos. Vnum nobilem ex Iadertinis in multorum ictuum impressione imprimunt usque ad mortem plurimosque sauciant. Sed illi deteriorem sustinent iacturam, nam in campo quamplurimi lętaliter fuerunt interfecti innumerabilisque copia vulneratorum et, nisi tunc Iadertinis ab vrbe suffragium fuisset velocius pręstatum, grandem ipsi sustinebant conflictum. Hęc acta sunt in confinio Meltę. Remotę sunt partes, sed hii in bastidam, isti ingressi sunt ciuitatem.</p>
            </div>
            <div type="caput">
               <head>
                  <add>19.</add> Quomodo Delphinus imposuit vires suas ad iniendum aliquod fędus inter partes, ad quod Iadertini aquiescere non curarunt</head>
               <p> Existente sole immediate subsequentis diei in medio polo, egregius Delphinus, naturalis dominus Vienensis, qui arcta sanguinis affinitate dicto Lodouico regi fuerat alligatus, cum duabus suis galleis congruenter apparatis, cum quibus versus partes Turchenas cupiebat transfretare, eo quod iussu apostolico erat dux et capitaneus exercitus Christianę gentis, et ad sticatum Venetorum applicauit et ibidem cum Venetis in multorum prolatione sermonum fertur protexisse. Sed ea, que mutuo contulerunt, iudicio lectoris disposuimus relinquere. <milestone unit="folium" n="28/28v"/> Et sexto Kalendas Decembris fere hora proxima meridiei prefatus Delphinus ex quirinali parte portus cum dictis suis galleis se adhesit et duos suos speciales legatos Iadertinis delegauit rogans instantissime eosdem Iadertinos pro parte illius, cuius missi fuerant, quatenus aliquos ex discretis nobilibus Iadrę ad presentiam ipsius 

<pb n="34"/>
Delphini debeant et velint transmittere sub fiducia, quomodo conferent et adinuicem proponent illa, ad que ciuitas libenti forte animo se adherebit. Cuius petitioni et voluntati ipsi Iadertini allacriter complacuerunt: duo legatos, Andream de Sloradis, Nicolaum Madii Galleli, quem in presenti graphia recolimus nominasse, destinauerunt.</p>
               <p>Et facta est tregua illo die, que vsque ad vesperarum cantum durauit. Et cum idem  legati  Iadrenses  conspectui  ipsius  Delphini  se  manifestassent,  honorem decentem impenderunt, quos ille iocunde suscepit et eisdem verba in hunc explicauit tenorem.  <milestone unit="folium" n="28v/29"/> Prouisione Sedis apostolice et mandato nos elegisse in generalem capitaneum fidei Catholice contra Turcos et paganos. Cuius imperium humiliter duximus acceptandum copiosaque turba disposita est hoc sanctum et laudabile iter transfretare ad tam grande pręmium accepturum, quod  ipse  apostolicus  deique  vicarius  vere  pęnitentibus  et  confessis  veniam cunctorum peccatorum ad dictum viagium se disponentium  instituit.  Quare  hęc discordia illorum Venetorum et vestri Iadertinorum redundat in validum detrimentum appetentium tam altissimum consequi meritum. Et ut noster accessus ad ipsas partes magis fidei Christiane augeat beneficium salutis, postulo, immo rogatu affectuosissimo precor coniunctionem aliquam fęderis, in qua partes eligere magis concupiuerint velle  conscendere,  cum  nimis  discriminosa  sint  guerre  iudicia  tam  animę,  quam corporis vituperabilia. <milestone unit="folium" n="29/29v"/> Durum interim est vobis contra potentiores arma leuare, cum grandis pars orbis Venetorum subiaceat imperio, et vos rudes bellicosis magisteriis ad salubre intentum imputo vos fęliciter peruenire. Quare hortor vniuersos et meis consiliis et petitionibus dignis asuescere intendatis, ut benedictionis laudem ab omnibus aquiratis.</p>
               <p>Cuius  sermonis  seriem  prefati  Iadertinorum  nuntii  consulte  iuxta  eorum commissionem plenarie intellexerunt. Tale responsum eidem dederunt: 

<pb n="35"/>

Strenue  Princeps  et  inclyte  domine,  dum  erat  Iadertinis  facultas cum Venetorum collectione fędera firmare, illi recusando spernebant.</p>
               <p>Sed cum vrbs hęc Iadre extitit tradita in protectione liberalis et naturalis domini Lodouici, regis Vngareorum, cuius sanguine vos participatis, nunc putant Veneti Iadertinos eorum velle submitti dominio. Sed hoc necquaquam effectum habebit, nisi prius habita <milestone unit="folium" n="29v/30"/> et expressa licentia Illustrissimi regis nostri memorati. Nam hęc est ciuitas non iam Iadertinorum, sed naturalis domini, quam ipsi pollicitauimus. Dum nobis presens conceditur vita, subiecta fidelitatis elegimus in perpetuum retinere et obseruare, sic quod rogationes, immo potius hortationes Inclyti principis nobis admittendas inualido huius ciuitatis cederet discrimini et in dedecus nostri domini. Componant cum felici rege; illa, que iusserit, executioni fient terminata.</p>
               <p>Sane vniuersi et singuli, qui ab hac vrbe duxerunt originem, inclytę personę se comendant propensius offeruntque grata impendere ac orando exorant, quatenus vestrum  aspectum,  si  gratia  magni  Tonantis  augumentum  prestabit,  in  vestri reuersione dignemini charis fidelibus notum propallare.</p>
               <p>Ad  quorum  petitionem  spopondit  se  facturum  hortans  eosdem  Iadertinos dilectissimis sermonibus, ut fidelitatem, quam inceperant, constantius obtineant, cum talis herus sit ille, qui in sui protectione ipsos acceptauit, qui in multo maiori potentia quam sit Venetorum abundat.</p>
               <p>Ipsumque Delphinum dicti nuntii <milestone unit="folium" n="30/30v"/> honorifice pro parte comunitatis exeniauerunt et, accepto ab eo commeatu, inde abierunt. Ille ab hiis confinibus secedens suum propositum exequi cupiebat.</p>
            </div>
            <div type="caput">
               <head>
                  <add>20.</add> Quomodo Iadertini laudabile consilium renuerunt et de triumpho Venetorum obtento castri S. Cosmę et Damiani Iadre districtus</head>
               <p> Illud infortunium ex quo Iadertini tollerauerunt pro auida cupidite, quam tyrones et ille athleta iniquitatis, Bosnensis banus, potius optasse quam tam grande obsequium suo naturali impendere domino, plurimas laudandas prouisiones pro re 
<pb n="36"/>
publica  sustentanda  perquam  scilicet  fore  comendata  proponunt,  quas  nemo executioni studuit demandare iuxta illud Magistri veritatis: Dicunt et non faciunt.</p>
               <p>Statuunt quemque imbecillem, qui nullius commoditatis presidium prestare valeret, in exilium deponi ibidem moraturum vsque ad operis consumationem,  sed  moti intuitu pietatis et misericordia ab eorum proposito sunt pęnitus reuocati. Quod si ipsi Iadertini prognosticationis speciem agnouissent, ipsum salubre consilium <milestone unit="folium" n="30v/31"/> non tam repente abiecissent, immo totis viribus mente perduxissent. Sed dum horreum sonat legumine, futura in corde non proponuntur.</p>
               <p>Sed ipsi Veneti omnem facultatem in agrum spargunt, ut possint eorum voluntatem fini adherere. Conficiunt in quibusdam eorum nauigiis, que Latini nunchupare solent marana, machinas, quibus quarto Nonas Decembris inchoant per mare vrbem machinare, et demum aliquibus diebus reuolutis, super similia nauigia sex trabuchos fabricauerunt et cum hiis suum offitium exercebant.</p>
               <p>Ex  quo  ergo  Capitaneus  Venetarum  galearum  oppidum  S. Michaelis demittere, ubi Veneti crudeliter fuerunt conflicti, obtinere pluribus argumentis intentus nequiretur, saltem aliquo ingenio aliud oppidum, qui est Sanctorum Cosmę et Damiani,  arbitratus  est  occupare.  Cum  quadam  nocte  vnus  ex  capitaneis  seu gubernatoribus  dicti  oppidi  Iadram  transfretaretur  et,  sui  ex  ingenti  infortunio, manibus incideret aduersariorum, a quo conditiones castri diligenter perscrutatę sunt,  et  confestim  iussit  aliquas  ex  galleis  parare,  <milestone unit="folium" n="31/31'"/>  in  quibus  viros bellatores fere quingentos locare et eos in obsessum dicti castri mane mandauit.</p>
               <p>Clarescenteque die, hoc est secundo Idus Decembris, dicti Veneti parauerunt se  ad  pugnam  et  etiam  ex  opposito  aduersarii  ordinant  acies.  Hii,  qui  ex  parte Venetorum affuerant, cingunt quaque ipsum oppidum, iactant missilia, dirigunt se 

<pb n="37"/>
versus menia eiusdem, grande damnum inferunt obstantibus. Adulatoriis sermonibus ac fictitiis ac instabilibus pollicitationibus spondent, ut castrum liberum relinquatur.</p>
               <p>Ad  quas  ipsi  Iadertini  nequaquam  adhibent  fidem,  sed  ipsos  cum  crebrorum percusione saxorum ac sagittarum in fugam repellunt. Et illi frequentant iacere lapides  cum  eorum  trabucho,  quem  ibidem  locauerant.  Sed  ex  utraque  comitiua plurimi saucia feriuntur.</p>
               <p>Sed ipsi Veneti certamen exercendo, crebrando componunt ex flebili magisterio quendam catum ligneo laboratum artifitio, quem ad menia ipsius castri protrahunt, in  quo  homines  murum  eiusdem  fodere  procurant.  Sed  hostes,  multo  assumpto cordis vigore, <milestone unit="folium" n="31v/32"/> quamplures crepidines in ipsum premunt, quod multos ibidem latentes letali morbo cruentant, nec secundario cum simili ingenio accedere presumebant.</p>
               <p>Arbitrantibusque prefatis Venetis, quod ipsum castrum illa virtus hominum obtinere non  poterat,  suo  naturali  esse  studuerunt  et  intentioni  suę  tribuere  effectum.</p>
               <p>Quosdam, qui magis cupiditatem auri amabant quam suę patrię gloriam mundalem velle assciuere, ipsi Veneti coinquinauerunt et reliquos sub fiducia incolumes relaxare promiserunt.</p>
               <p>Et quamdiu ipse partes in agonia vigilantes, quidam ex castro, qui iam scelus perpetratum  executioni  volebat  finire,  in  cauponato,  vbi  falernum  ipsius  oppidi conseruabatur, clam cum quibusdam cęnobitis ibidem repertis se direxerunt et ibi feramentis  murum  castri  ceperunt  fodere.  Reliqui  ex  consortibus  super  meniis existentes, qui hoc etiam participabant facinore, vexillum effigiei S.</p>
               <p> Marci ab inimicis assumunt et super edificia erigunt. Innocentes vero oppidi stupefacti ammittunt vires, percutiunt pectora. <milestone unit="folium" n="32/32v"/> Nimia amaritudine torqueri videntur talem dolum et perditionem a suis factam fore.</p>
               <p>Quibus Veneti fiduciam pollicitantes, duo castellani nobiles inimicis donauerunt claues eiusdem castri, quas aduersarii gratanter susceperunt. Intrant castrum, siquibus obuiant insulanis, mucrone membra mutilant et occidunt, sponsionem cum fiducia minime recordantur, nulla misericordia mouentur, ultraquam quadraginta viros insulanos 

<pb n="38"/>
lętali ictu interimunt. Illosque duos castellanos captiuatos Venetias transmittunt, quorum vnum aliquo tempore retroacto sanum ad patriam conduci fecerunt, reliquum usque  ad  executionem  operis  in  duro  carcere  cum  reliquis  captiuis  nexauerunt.</p>
               <p>Stipendiarios oppidi cum salute custodiunt Venetiasque captiuatos deducunt.</p>
               <p>A meridie inchoauit pugna et vsque ad solis occasum terminauit. <milestone unit="folium" n="32v/33"/>
               </p>
            </div>
            <div type="caput">
               <head>
                  <add>21.</add> De dolore Iadertinorum ammissionis castri et eorum quodam facinore ac confectione alterius sticati</head>
               <p> Infęlices Iadertini neminem sibi fidelem reperiunt, suum infortunium audiunt, immenso  męrore  confliguntur.  Sed  tanta  est  consolatio  eorum  pectoris  naturalis, quod siquidue accidat sinistri, minime recolunt. Iam ergo Iadertini inchoant suas vires  debilitare,  certe  eorum  peccatis  imminentibus.  Quoddam  enim  scelus horrendum sit diuulgatum, quod pyratę Iadertini crudeliter commiserunt. Qui quarto Nonas  vltimi  mensis  quosdam  religione  sacra  qui  dedicati  fuerant  ordinis prędicatorum fratrum in quodam scopulo insularum Iadrę reliquerunt, vita pariter et corpore eos priuauerunt eorumque gazas abstulerunt Iadramque transfretauerunt. In quos  Iadertini  non  iudicium  promulgantes  de  tanto  et  horribili  scelere  per  ipsos homicidas  perpetrato,  sed  etiam  rei  veritate  res  predatas  in  publico  foro consenserunt venumdari. Sed iustissimus Iudex digna vltione in ipsos homicidas presignauit, quod aliqui morte carceris, aliqui ictu mucronis, aliqui suffocatione maris et aliqui <milestone unit="folium" n="33/33v"/> iniqua et pestilentiali nece interierunt. Et ex quo homo a via rectitudinis sic recedit, tanto diuinum ab eo prolongatur presidium.</p>
               <p>Quot ergo incomoda propter ipsum facinus Iadra diuino permittente iudicio supportauit,  quod  ipsum  castrum,  quod  hostes  ceperunt  non  violenta  manu,  in quantum et grande damnum aduersariis Iadertinis redundauit! Inde cibariis recentibus, tam  esu  carnium  quam  etiam  meri  liquore  crebro  Iadra  alebatur,  quibus  nunc priuationem patitur. Ibi parones portum salutis adueniebant, nunc quidem arcta via eis conceditur, immo timore preuenti ad locum illum accedere non presumunt.</p>
               <pb n="39"/>
               <p>Et quanto Veneti supereminentiorem assequntur prosperitatem, tanto ipsi asperius contra hostes acuunt vires. Custodes spargunt nocte arctius, ne victus prebeatur inimicis. Sed ut ipsis leuior habeatur custodia, alium sticatum vltra portum Iadrę extensum ab ecclesia Sancti Petri versus ecclesiam <milestone unit="folium" n="33v/34"/> Sancti Ioannis siti ad puntam procedendo a parte transuersali plage, quem vigesimo pręfati mensis die fabricare inchoauerunt. In quo duos trabuchos confecerunt, qui vrbem aduersariorum teterrime deuastabant, vnum quidem situm ex austro, reliquum ex borea. Quodsi Iadertini vires suas cum industria affectassent dissipare, nil dubium, quod ipsum radicitus effudissent.</p>
               <p>Tamen sanctiori consilio se disposuerunt: ne vulgus in tanto esset subiectus discrimini, potius hoc incommodum tollerare studuerunt. Nunc Iadrę dupplicatur custodia, arctatur callis appetentium, pinguia in vrbe stabilire vetatur obsessis. Nullum ergo auxilii subuenire, nemo in vrbe timoris causa pręuentus disponitur ingredi, nec extra transmeare. Nunc Iadertini escis animalium recentium priuantur, quamuis sapore aquatilium in fertilitate aluntur.</p>
               <p>Terribilia iudicia magni Tonantis super ipsos obsessos irruerunt, cuius non extitit memoria, nam mutatur aer, auster regnat imbricus, plurimi tam imfimates, <milestone unit="folium" n="34/34'"/>  quam  magnates  ciuitatis  incurabili  opprimuntur  languore  simulque  vita euacuantur. Nam ab exordio huius descriptionis vsque ad Quintilis proximas Kalendas ex  collectione  ciuitatis  egregia  progenie  vltra  octigenarium  numerum  tam  Parca accidentali, quam naturali a gloria huius sęculi numeratur defecisse. De quorum numero non excessit numerus bisdenarius, qui gladio hos tunc incubuerunt. Ex infimatibus quidem infinita turba debitum vniuerse carnis persoluit. Horum autem, qui morte accidentali migrauerunt, incerta redditur veritas. Fit męror ingens inter ciues. Fere omnes nobiles mediocris et magnatis possibilitatis existentes elegica et 

<pb n="40"/>
lugubria induunt vestimenta. Nunc iste filium, nunc ille fratrem, nunc reliqui patrem et propinquum sepeliunt, quod multi doloris tactu similem transitum properabant.</p>
               <p>Fit etiam defectus ac penuria subtilium alimentorum appetentium morbo languido.</p>
               <p>Nihilominus tantus <milestone unit="folium" n="34v/35"/> ac tam intimior amor ac Iadertinorum fiducia erat prefixa et in eorum mentes stabilita in Lodouico, ipsorum rege, quod tunc temporis potius eligerent fame, siti ac vita priuari quam Venetorum principatu subiugare se velle.</p>
            </div>
            <div type="caput">
               <head>
                  <add>22.</add> De triumpho quem Iadertini habuerunt de quodam trabucho confecto in quodam nauigio appellato maranum</head>
               <p> Sane igitur obsidentes Iadram, que a senioribus appellata est Teronia, de die in diem acriores cumulant contra hostes suos vires ad inferendam aduersariis grandiorem iacturam et molestiam. Monos ex illis nauigiis, de quibus supra recolimus tetigisse, quod Italici maranum nominant, super quo erant laborati trabuchi, in valle S.</p>
               <p> Iacobi iuxta portum locauerunt, cum quo continue hostium ciuitatem machinabant, sic quod a ventis quatuor ex machinarum tactu Iadertini lapides trabuchorum suscipiebant, nam secus bos et secus arator intelligere dicitur.</p>
               <p>Et cum dicta machina hostibus non tam grandem iacturam inferre extimabatur, 
<milestone unit="folium" n="35/35v"/> qualem molestiam eisdem deducebant, putauerunt aduersarii, qualiter dictum nauigium pariter cum eius machina possent in sui vsum conuertere, toto nixu studuerunt. Iusserunt ab architectoribus fabricari quandam cathenam tignorum similis confectionis prioris, sed compositionis debilioris. Qua expleta, ipso tertiodecimo Kalendas Februarii noctis secundę vigilię et sub silentio a dicta ecclesia S. Iacobi ab ipsius ripa usque ad alteram partem portus recto tramite incedendo versus ciuitatem protenderunt ipsamque in ęquore figere mandauerunt et eadem hora fere quinque trabuchos ob defensionem ipsius cathenę tensos versus ipsas girauerunt. Circaque tertia vigilia noctis tenebrosę eiusdem Iadertini in quibusdam eorum crapulis decore armigeratis ac cum quadam magna gallea, in qua constructa erant eminentissima 

<pb n="41"/>
propugnacula, ad dictum Venetorum maranum, locatum in dicta valle S. Iacobi, audacter transfretauerunt. <milestone unit="folium" n="35v/36"/> Quas aduersarii pęnes se concernentes, in multa  cordis  formidine  sunt  occupati.  Plurima  signa  larium  reliquis  Venetorum clasibus in valle magistrorum tunc congregatis, secundum inter eos fuerat decretum, propalauerunt.</p>
               <p>Intuens autem Petrus Cifranus, Capitaneus generalis Venetarum gallearum, neccesitatem suorum iussit duas galleas in subsidium sui nauigii transfretare. Et cum due galleę ad prefatam cathenam et vltimam accessissent, tutum mare putabant nauigare, sed obstante cathenę edificio non siniuit. Atque ipse machinę tense in ipsas galleas crebrabrant iactare. Que tremebundę et perterritę effectę festinanter ad comitiuas galleas redierunt dictoque Generali capitaneo ea, quę in via eisdem acciderant, ordinate indicauerunt. Cui marano obsesso per Iadertinos idem Capitaneus se disponebat eisdem presidium pręstare. Cum cathena obiiciente, tunc etiam trabuchorum <milestone unit="folium" n="36/36v"/> tactu accedere dubitabat. Sed iam gallea et crapuli Iadrę ad classem marani se adheserant et neminem nautarum ibidem comperisse testificatur eo quod omnes equori se disposuerant, quos mare crudeliter conglutinasse dicimus.  Et  mane  facto  diluculo  Veneti  ipsos  a  mari  haurierunt  absque  spiritu rationabili. Quod nauigium ablatum pariter et cum eius machina, in quo etiam multa carbassa,  amplustras  et  perticas  nec  non  alia  oportuna  et  superabundantia instrumenta reperierunt ipsi hostes insultando in sui portum conduxerunt.</p>
               <p>Lucescente  vero  proximo  die  Iadertini  ipsam  cathenam  a  stipite  fregerunt ipsamque in ciuitatem pertraxerunt. Et cum inimicorum machina, fabricata in dicto marano, hostium bastidam oppositam deuastabant. De cuius nauigii astractione ille Capitaneus pariter cum patriotis superlatiuum dedecus eis per inimicos fore factum asscribunt, in magna spiritus angonia laborant, qualiter obbrobrium illatum mederi 

<pb n="42"/>
et vlcisci possent. <milestone unit="folium" n="36v/37"/> Mandauit sex suos angromagos sursum ligneis tegi tabulis ita glomeranti, ut cęli aerem minime intueri possent propter telorum et missilium iactionem, ne remigatores ex eis defectum aliquod pati valuissent, quod ita executioni extitit deductum.</p>
               <p>Nam Kalendas XII Februarii die fere XIII forinseci aduenę et stipendiarii Iadrę, qui, auidi numismate hostium, pretereuntem numerum trecenarium tam egregiorum quam infimatum virorum vrbis Teronię in sui collegio ad conficienda cum aduersariis certamina conduxerunt, vt saltem aliquem ex magnatibus vel mediocribus ciuibus possent in manibus prodere inimicorum. Fit Venetorum ibidem potestas abundantior quintupla parte. Et cum dictę partes mutuo se miscuissent, cruentaliter se hostes adinuicem deprimunt. Sed Iadertinorum turba non collectim, sed distinctim certat, quibus malefici instantissime persuadentibus, ut non diuisi et dispersi altercarentur, sed adinuicem <milestone unit="folium" n="37/37v"/> se glomerarent, cum eo modo fixioris stabilitatis esse arbitrentur. Hęc quidem iniquissimi proditores zelo leuitatis consulebant, ut facilius possent dolosum perficere et terribile propositum. Ad quorum persuasionem, nutu permittente diuino, minime acquiescere studuerunt. Non quidem credendum, quod peruersum intentum concipere possent, sed casu et euentu eis sic contingit non obtemperasse. Nam si idem de vrbe vicissim coadunati fuissent, prout moris est et ut regula et modus docet bellandi, nullus eorum fere fugam arripere valeret nec ad patriam tutus posset accedere, quin in hostium incideret voluntatem.</p>
               <p>Acta sunt hęc penes Meltam, in quo certamine quamplurimi ex parte corruerunt Venetorum, ex contrariis paucissimi, quamuis vnicus nobilium membratim extitit mutilatus.</p>
            </div>
            <div type="caput">
               <head>
                  <add>23.</add> Capitulum de triumpho Venetorum occasione cathenę</head>
               <p>
                  <milestone unit="folium" n="37v/38"/> Quoniam crebrius supereminentia deitatis, que super cunctis celestibus et terrenis gubernat et tenet imperium, obcecatis crimine flagellum dirę asperitatis coniectat, vt 

<pb n="43"/>
perfida abiecta calle ad solem iustitię properando festinet. Quia igitur Iadra, que tam alto infecta scelere, ut iam in proemio huius nostri opificii particulam monstrauimus, adhuc quiddam in ipsa maius uel equale florendo viget, scilicet illa iniquissima inuidia fraternę  gratię,  que  ossa  desicat  et  animam  occidit.  Sed  quanto  ipsi  Iadertini commitunt, tanto altissimus sator eos grauiori confibulat pondere, ut cognita vltione via gradiantur tutissima.</p>
               <p>Cum iam hora octaua vigesimę tertię noctis consumasset Ianuarii mensis eodem anno  Domini,  indictione,  quibus  superius  descripsimus,  Veneti,  qui  cunctas  suas vires eructant in hostes, clam due lembulos igne accensos a fretu ecclesię S. Petri fabricati vltra portum <milestone unit="folium" n="38/38v"/> cum rabioso flatu venti septentrionalis, qui eadem nocte afflauerat, versus classes inimicorum penes vrbem impulerunt.</p>
               <p>Quibus  aduersarii  austerrime  aduersantes,  cum  ipsorum  actum  detexissent,  ut Venetorum  delerent  intentum,  et  ipsos  lembulos  lympha  offuscauerunt  suosque anquiromagos fortiori ceperunt studio custodire.</p>
               <p>Sequenti clarescenti diei polo illa proterua incolarum conceptio, de qua paulisper intonauimus, per quosdam consortes, qui hac radice etiam participabant, illis, qui pręsidebant regimini ciuitatis, sunt promulgata. Nam ipsi sceleratores in aculeo positi proditionem  et  tam  grande  facinus  sic  confessi  sunt,  ut  presentibus  instruimus, quod videlicet illam conspirationem, iam superius in pręcedenti capitulo expressam, fini  adhęrere  non  possent  commode.  Saltem  eo  die,  quo  pugna  foret  mota  ad cathenam infringendam per Venetos, studuissent ac procurassent vnam vel plures turres <milestone unit="folium" n="38v/39"/> Iadrę prodere ac designare in eorum manibus. Quę si ipsi malefici compleuissent, ut memoratur iuxta eorum spontaneam loquellam, munus dignum ab eis erant percepturi.</p>
               <p>Multifarie  multisque  argumentis  Veneti  ipsam  vrbem  conati  sunt  sub  eorum suppetere dominio. Quam si quauis via cępissent, iuxta ipsorum firmatam rationem, 

<pb n="44"/>
ordinationem et statutum omnis ciuis, immo quilibet repertus in ipsa, sub crudeli succumberet gladio. Sed Iadertini, in quantum diuina permittebat gratia, potenter contrastabant ipsosque maleficos sub duro detruserunt carcere.</p>
               <p>Deficiente quidem sexta hora ipsius vigesimi tertii diei Capitaneus Venetarum gallearum cum nouem galleis mirabiliter pręparatis, quarum sex erant tabulis tectę, prout superius expressimus, ac cum quadam turre lignea operata fabricatione in quodam carabo lato fere cubitorum octo, quam Italici burgum seu plathum vocant Mantuanum, <milestone unit="folium" n="39/39v"/> pręfixa versus cathenam ad infringendam ipsam se direxit.</p>
               <p>Quę quidem turris in ipso platho fabricata huius compositionis extitit confecta, nam ipsa  turris  a  planta  eiusdem  usque  ad  cacumen  commensurando  erat  longitudo passuum plurium quatuor et quatuor propugnaculorum cum pauimento, vbi remitores remos protrahebant. Nam in inferiori pauimento, vbi considebant remitores remigando vltra viri XV, super quo erat propugnaculum circumquaque contextum ligneis tabulis distans a primo passibus duobus, sex vel octo probi bellatores manentes a planta pedis usque ad verticem ferro et loricis decorati. Et adhuc sursum istos vltimum erat propugnaculum, in quo erant fabricata męnia eminentis staturę, distans ab alio vnico passu. Sex viri pugnatores et probiores primis ibidem balistantes. Sed in illo pauimento infimo erat hostiolum quoddam, quod secundum libitum in dicto carabo <milestone unit="folium" n="39v/40"/> volentium aperiebatur atque claudebatur.</p>
               <p>Et cum Iadertini Capitaneum inimicum sic excellenter paratum conspicerent ad dictam accedere cathenam, tubicula equestris clangit per vicos ciuitatis ac intonat nola pro pugna. Et in multo vigore et audacia muniti crucis signaculo ad defensandam cathenam celeriter properabant. Ascendunt in multa animositate mentis sagatiores in illa gallea, que maranum cum eius trabucho situm in valle S.</p>
               <p> Iacobi abstractum fuerat,  secundum  quod  narrasse  recolimus,  ad  dictam  cathenam  ex  opposito inimicorum se firmauerunt. Et econtra hostes accedunt, multa misilia ac balistarum sagittas coniectant ut aer lucidus atra putabatur infectus nube. Machinat pars partem, ictus ictum, non parsimonizant, multi partium corruunt vulnerati. Iactant sex trabuchos 

<pb n="45"/>
in hostes, Iadertinorum neminem attingere valent. Nititur ille plathus cum turri ad cathenam <milestone unit="folium" n="40/40v"/> applicare, quem aduersarii crebribus sauciant ictibus. Fit ibidem multa Venetorum strages, quod ipse plathus ex crebra impressione aliquantulum retro secessit. Qui aliquantulum recreatus magna clade se disposuit, audacter omni pauore humanę fragilitatis postposito ad dictam cathenam se adhęsit. Cui Iadertini obiicere nitentes nequaquam valuerunt. Et homines ipsius plathi graue pondus in ipsam iactauerunt et cathenis ferreis ipsam anodauerunt et cum gyraculis dirimerunt et ad fretum S.</p>
               <p> Iacobi usque pertraxerunt. Nunc aperitur et fit spatiosus portus.</p>
               <p>Quamuis hostes Iadertini gemitu et dolore nimio turbati discurerunt, galleę tectę  per  ipsum  insultando  accedunt  faces,  tiniunt  multa  genera  musicorum instrumentorum. Assummunt audatiam, vilescunt Iadertinorum probitates de tam grandi obtento <milestone unit="folium" n="40v/41"/> triumpho. In maximo tumultu per portum remigant.</p>
               <p>Denique  quędam  ex  eis  ad  quandam  classem  se  vertunt  et  relique  ad  duas inimicorum galleas,  quas  Iadertini  in  mari  submergere  conabantur,  ut  tutiores ibidem permanerent, sed illę galleę, quę ad dictam classem se disposuerunt, celeriter cupiunt ipsam cremari. Sed hostes imponunt vires, terribiliter inimicos impellunt.</p>
               <p>Multorum  saxorum  et  telorum  impressione  multi  ex  Venetorum  populo  cadunt lętaliter inplagati et ex contrariis fere nullus spiritus defectum passus est, sed plurimi  crebra  sagittarum  iactione  percussi.  Et  tunc  eedem  galleę  reliquis succurendum et ut subsidium preberent transnatarunt. Fit ibi agonia lętalissima.</p>
               <p>Ex  parte  Venetorum  grandem  defectum  gentis  patiuntur  tam  hic  quam  etiam  ex meridionali plaga vrbis. Qui confidentes de illis proditoribus et stipendiariis incolis eorum sponsionem effectui perductam, sub meniis et turribus currebant <milestone unit="folium" n="41/41'"/>  ac  cum  aduersariis  austerrime  certantes.  Quos  Iadertini  ita  fortissime  plaga percusserunt, quod ibi plurimi naturę debitum persoluerent. Quorum maleficorum carcerationes ipsi Veneti penitus ignorabant.</p>
               <pb n="46"/>
               <p>Tunc quidem omnes Venetorum galleę, que sursum tecte fuerant, versus galleas inimicorum rogum porrigunt, ut consuptę nihil damni patiantur. Extitit tunc ibidem pestifer  defectus  Venetorum.  Opponunt  se  anquiromagi  Venetorum,  sępissimis mutatim sauciis, inficiunt Iadertinos. Fit murmur, iactus lapidum, fit etiam vtrarumque partium  crebris  emmissio  spingardorum,  spiculorum  et  aliorum  bellicorum instrumentorum. Et ex hac et illa parte conantes Venetiani perficere id, quod cupiebant, cum multa minutione gentis a portu recesserunt.</p>
               <p>Adhuc crastino patefaciente die hora nona atque sexto exeunte die Ianuarii <milestone unit="folium" n="41v/42"/> ibidem extitit agon occasione angromagorum Iadrę et taliter Venetis solutis, quod materiam pugnandi sanctam non habuerunt vlterius de abstractione clasium et  ipsarum  crematione.  Et  cum  Veneti  ipsas  Iadertinorum  galleas  in  sui  vsum conuertere non valuerunt, versus quandam classem, de qua superius propalauimus, remigauerunt. Et ibi sponte Iadertini propter discriminosum eorum certamen consentierunt ipsam ab eorum portu auferre.</p>
               <p>Amisit itaque idem Capitaneus Petrus Cifranus et alter bastide, Marcus Iustiniano gentis eorum plusquam centum. Ex contrariis minus sex, sed abundabilis copia sauciatorum.</p>
            </div>
            <div type="caput">
               <head>
                  <add>24.</add> De quodam tryumpho, quem Iadertini obtinuerunt de quadam turri laborata in duobus plathis Mantuanis</head>
               <p> Postquam  ergo  Iadertini  illud  obstaculum  cathenę  defensare  <milestone unit="folium" n="42/42'"/> nequiuerunt, acerbo molestati dolore, sed ipsa turbatione non diu perdurante pro eo, quod fortioribus magisteriis et propugnaculis urbem studuerunt munire confeceruntque 
(ut  diximus)  plusquam  XV  trabuchos  in  vallatione  ciuitatis.  Architectant  multos spingardos  in  gyro  civitatis,  vbi  flebilioris  apparebat  virtutis.  Eminentissima fabricauerunt edificia, que Veneti procurantes eorum machinis in ruinam pręcipitare, sed ab astris facultas eis non fuit concessa.</p>
               <p>Item illi fraudulentes mense exeunte Iani quanto dignum pręmium eorum exigentibus meritis tollerauerunt et in fastigium quinque turrium Iadrę fundatarum 

<pb n="47"/>
ex  austro  eis  extiterunt  furiales  fabricatę,  in  quibus  disiunctum  crudeliter  sunt interfecti,  concernentes  ad  simile  propositum  quisquam  pręsummere  non temptarunt. <milestone unit="folium" n="42v/43"/> Accessit in Capitanatus officio Idus 3 o8 Februarii Petrus de Canali prędictus loco Marci Iustiniani, qui Generalis capitaneus erat exercitus terrestris.</p>
               <p>Parant  obsidentes  plurimas  cymbas,  quibus  per  portum  discurrunt  inimicis molestiam inferendo. Pars partem vulneribus sauciat. Nam cum quodam secundo Idus Februarii mensis multi plathi Mantuani damnum hostibus exhiberent, inter quos duo  erant  principaliores  cęteris,  inter  hos  duos  vnus  extitit  sic  confectus,  quod ipsum tabulę ex omnibus partibus cingebant altissime, quod cuiuscumque generationis sagittę  detrimentum  remigatoribus  aliquod  non  poterant  pręstare.  Secundusque carabus seu cymba erat ille Mantuanus plathus, in quo constructa erat turris, que a portu Iadre dirimerat cathenam, que adhuc non cessabat inimicis angustiam prębere.</p>
               <p>Tandem hic carabus <milestone unit="folium" n="43/43v"/> ad quirinalem vrbis partem se traxit iuxta, immo preteriens  Sagulas  accedensque  penes  quasdam  comunes  laternas  causa  eas comburendi. Sed cum iste plathus vellet in pelagum se dirigere nec ualuit satis, remigabant in abiendo, sed sagulare, in quo erat congradatus et confixus, recedere non sinebat. Et quanto plus putabant in pelagus se trahere, tanto affinius vrbi se applicabant.  Intuentes  hęc  hostes  tam  grande  diuinum  prodigium,  sumptis neccessariis armis celeri passu illuc properant. Et in ęquore vsque ad vmbilicum sic ponderosi se disponebant debellando viriliter ipsum carabum, at illi hostiliter tuebantur.</p>
               <p>Denique copiosa turba ciuitatis suis fauorem impendere est egressa.</p>
               <p>Et quamdiu sic mutuo partes certantes, visa est quedam mulier, armata vsque ad fęmora,  in  mari  sita  et  in  potentia  duorum  <milestone unit="folium" n="43v/44"/>  lacertorum  remum gubernatoris violenter eripuisse. Deinde remigatores videntes spiritu deficere videbantur. Siquis melius poterat, in magna pressura in mare saliebat. Quinque ex ipsis 

<pb n="48"/>
transnatarunt ad reliquas cymbas, que aliquantulum longius distabant. Unusque formosi aspectus iuuenis, qui ibi in dicto platho repertus extitit, qui postulans, ne interimeretur, sed Iadertini nulla versi compassione, letaliter fuit interfectus.</p>
               <p>Sed dum hic agon inter inimicos altercabatur, nullus angromagus Venetorum, forsan pauore perterriti, presidium aliquod prębere curabatur, sic quod omnes reliqui in dicto carabo existentes mari sunt conglutinati, qui erant numero vltra duouiceni, viri omnes natione Venetiarum. Ipsumque carabum cum dicta turri ipsi ciuitatem et iuxta  męnia  vrbis  deduxerunt,  vociferantibus  quibusdam  super  męniis  ciuitatis aliquibus  de  inimicis  <milestone unit="folium" n="44/44'"/>  ad  Meltam  causa  offensionis  aduenientibus ignorantibus ipsorum conflictionem ac dicentibus, quod festinarent ad defensandam eorum  turrim,  quę  nunc  viriliter  captata  est.  Illi  autem  putantes,  quod  aliquis occupasset aliquam ex turribus Iadrę eorum nomine accelerauerunt nec dato responso ad  sticatum  ibidemque  exposuerunt  sicut  putauerant  intellexisse.  Omnes  iussu capitanei de bastida insurgunt ad arma, festinanter versus vrbem se dirigunt cum scalis inspicientes, que illarum esset turris, quę capta putabatur, nec inueniebant.</p>
               <p>Tunc Iadertini, cum hostem sentiunt prope ciuitatem appropinquare, super muros ascendunt, multo cruore Venetos vulnerant, qui ibidem plurimi semiuiui relicti sunt, quod voluntatem vllius similem non habuerunt.</p>
               <p>Et adueniente die Nono Kalendas Februarii mensis quidam decorus trabuchus 
<milestone unit="folium" n="44v/45"/> fabricatus in cymitherio S. Chrysogoni Iadrę propter ineptitudinem magistrorum pertica cum brachiis in terram deuenit et ruptus, sed aliquibus modo retroactis diebus extitit reparatus.</p>
               <p>Et die penultimo Februarii Marinus Faletro Venetus aduenit in obsessum Iadre.</p>
               <p>Capitaneus nouem gallearum nihilominus Petrus Cifrano erat generalis capitaneus maris.</p>
            </div>
            <closer>Explicit liber primus.</closer>
         </div>
         <pb n="49"/>
         <div type="liber">
            <p>Incipit liber secundus</p>
            <div type="caput">
               <head>
                  <add>1.</add>
               </head>
               <p>
                  <q>Induite vos armatura Dei, ut possitis stare aduersus insidias diaboli!</q> vas Electionis Paulus ad illam turbam Ephesiorum, ad quam tam grandem gerebat caritatem, vt assumentes  arma  cęlestia,  que  sunt  scutum,  lorica  et  galea,  per  quę  dolositates dyabolice protinus fugam arripiunt. Sic affectione cordis imbuebat. Per scutum est fides Christi, per loricam <milestone unit="folium" n="45/45'"/> laudabiles virtutes et per galeam diuinum eloquium exponere possumus. Sed ipse doctor gentium ad quodque imperium sub quodam correctionis velamento ad euitandam huius orbis angustiam sapientissime dogmatizando alloquitur.</p>
               <p>Summe igitur tibi, Iadertinorum vrbs, illa tria arma cęlestia, et versutias ac insidias inimici dyaboli, qui dupplex dicitur morsellus, superare valebis et de omnibus angustiis  et  tribulationibus  liberata  permanebis.  Tuis  hostibus,  antiquo  pariter  et dyabolus, qui iam diu te afflixit, Veneticus recitatur populus. Sit quippe tuum proprium scutum in tuo ore veritas virtuosa, sit etiam tua lorica in pectore et iecore prefixa comendabilis charitas atque tua sit galea in capite stabilita humilitas benigna.</p>
               <p>Et hiis tribus virtutibus tua pestifera tria vitia procul remouebis et tui hostis inimicitiam nihil  protinus  curabis.  Per  scutum  subiunges  verba  <milestone unit="folium" n="45v/46"/>  inania  et mendatiosa, per loricam consummabis damnabilem inuidiam, per galeam, quę est tegumentum capitis, fetibilem pręcipitabis superbiam et eris victrix tibi dimicantibus, immo dimicantes pręualebis.</p>
            </div>
            <div type="caput">
               <head>
                  <add>2.</add> De inextimabili consolatione Iadertinorum, de susceptione regalium litterarum</head>
               <p> Anno incarnationis Iesu Christi MCCCXLVI, indictione XIIII, XXVI die Martii mensis Lodouicus rex suos fideles Iadertinos sua quadam epistola duxit visitare, cuius series huius erat continentię: 

<pb n="50"/>
                  <note place="margin-left">Tenor epistolę regis</note>
                  <quote type="epistola">
                     <p>Lodouicus, Dei gratia rex Vngarię, fidelibus suis Iudicibus, Rectoribus, Consilio et Comuni ciuitatis Iadrę salutem et gratiam plenam.</p>
                     <p>Nouerit vestrę comunitatis fidelitas nobiles viros Cerne de Fanfognis, Paulum de Grubogna <milestone unit="folium" n="46/46v"/> et Franciscum de Georgio, ambassatores et consocios vestros, simul cum litteris vestris tractabiliter et fauorabiliter recepisse ambassatamque et legationes vestras plenius audiendo intellexisse, quos super facto vestre comunitatis fidelitati sic prouidimus respondere.</p>
                     <p>Petentes et exhortantes, ut in ipsa fidelitate nobis et sacrę coronę impensa et, ut firmiter  credimus,  impendenda  constantes  sitis  viriliterque  perseuerare  velitis  et studeatis, nos enim pręsentibus promittimus comunitatem vestram quoad vobis insultantes et rebellantes cum gente nostra et pro potentia nostra vos defenssabimus et protegemus. At tempore in proximo, quo commodius poterimus, contra vestros  ęmulos  propria  persona  ob  defenssionem  vestri,  Deo  coadiuuante, properabimus. Medio tempore, quotiens necesse fuerit, de vestro statu litteratione et per nuntios, ut exinde certius instruamur, <milestone unit="folium" n="46v/47"/> nos opurtunius informare velitis.  Tamen  preter  hoc  statum  communitatis  vestrę  numquam  de  secretario cordis nostri excidere dubitetis.</p>
                     <p>Data in Vissegrad in festo S. Syluestri papę MCCCXLV.</p>
                  </quote>
               </p>
               <p>&#x97; . &#x97; Et perueniente die, quo Romani celebrabant Kalendas V Aprilis, Iadertini duas epistolas benignissimi tenoris deuotissime susceperunt, quas eorum memoratus rex ipsis transmiserat. Quarum vnius tenor consimilis erat epistolę paulisper iam recitate, munitę secreto regis cęreo sigillo. Vltima erat munita margarita regis et sigillo 

<pb n="51"/>
cęreo, in cuius circumferentia erant litterę ex sculptura impresse dicentes: <q>Lodouicus Dei gratia Vngarię, Dalmatię, Croatię, Ramę, Servię, Gallicię Lodomarieque rex</q>.</p>
               <note place="margin-left">Alius tenor epistolarum regalium</note>
               <p>Huius talis erat tenor: <quote type="epistola">
                     <p>Lodouicus, Dei gratia rex Vngarię, suis Rectoribus, Consilio et Comuni ciuitatis Iadrę salutem et gratiam plenam.</p>
                     <p>Grates vobis referimus de sincera fidelitate, quam domino regi, genitori nostro pię memorie, et ante hoc dominis regibus, predecessoribus nostris, et consequenter modo nobis cum effusione sanguinum et multis periculis vestris obseruastis. Pro quibus magnis fidelitatibus vestris regalem gratiam et dilectionem condigne meruistis, et petimus, vt ipsam <milestone unit="folium" n="47/47v"/> laudabilem fidelitatem vestram, quam multo tempore tenuistis et diseruastis, modo in fine non uioletis et gloriosa vestra merita non perdatis, sed viriliter Venetis, nostris et vestris inimicis, resistatis et subdere uos non debeatis.</p>
                     <p>Nam nos id, quod per priores litteras nostras vobis promisimus, totaliter et omnino adimplebimus, immo propensius adimplere curabimus.</p>
                     <p>Ecce etenim cum tota potentia nostra parati sumus, sine omni mora personaliter procedemus et vos de omnibus angustiis et tribulationibus vestris liberabimus et liberatos regali dilectione prosequemur domino adiuuante, et certi sitis, quod tristitia vestra in gaudium conuertetur, Altissimi gratia suffragante.</p>
                     <p>Data Budę die 3 o13 mensis Martii.</p>
                  </quote>
               </p>
               <p>Grandi consolatione fideles suscipiunt ipsas litteras ac multa cordis affectione pro regis salute deum piis deprecantur orationibus et tantas preces pro incolumitate ipsius apud excelsum superum fundunt, quod presul et antistes ciuitatis, rogatu nobilioris populi, et nobilissimas orationes instituit, prima videlicet secreta et pre comunione, iubens quibuscumque mysticum offerentibus sacrificium vinculo anatematis quotidie, tam feriato quam non feriato die, humiliter in missarum officio pio ore explicare, que omnia alacriter perficiebantur. <milestone unit="folium" n="47v/48"/>
               </p>
               <pb n="52"/>
            </div>
            <div type="caput">
               <head>
                  <add>3.</add> Quomodo Veneti parant sibi necessaria ad debellandum vrbem Iadre</head>
               <p> Cum Veneti veraciter intellexissent regem protectioni sue Iadertinos assumpsisse et eorum petitionem satagebat adimplere necnon suis tyronibus et subditis imperasset parare victui necessaria pro transmeatione defensationis aduersorum, ut iam sępius notavimus,  cum  quibus  et  ipse  rex  personaliter  erat  accessurus,  eorum  contra ciuitatem satagebant altioribus et plus imminentibus fundare propugnaculis et turribus ac eam cingi muro cemento linito, a boreali quidem parte turres ligneę seu decem propugnacula, ab australi totidem. Sed ex orientali plaga erant numero quatuordecim et a parte quirinali inane nullaque fortilicia ab hac plaga erat instructa ex eo, quod illic tuti fore ipsi Veneti reputabantur propter ipsorum classes et galleas, quae ibi continue applicabant et sibi portum eligebant. Nam si euentu eos contigisset et nimia oppressione  essent  hostium  conflicti  seu  aliquorum  non  posse  resistere  potentię, eorum erat meditamen in dictas classes fugam arripere et inimicorum fugam euadere.</p>
               <p>Fabricare  iubent  quedam  altissima  edificia  turrium  et  cathorum  lignea  vetustate compositorum, quibus ipsis Iadertinis <milestone unit="folium" n="48/48v"/> minantibus eos debere cum illa impugnari. Sed ex hoc nullum hostes genus formidinis summentes, sed semper sperabant de regis fauore et eorum futuro remedio. Quamuis ipsa edificia frustra sint laborata, cum nullum hostibus prestitit detrimentum nec cum ea pugnare ausi sunt nec Veneti conantur durioribus affici doloribus. Cum decem et septem trabuchis ciuitatem  deuastabant.  Nam  quodam  die  Nonas  Aprilis  mensis,  cum  illo  magno trabucho confecto in septentrione bastide sęuioris iactare non cessassent, diuina concedente pietate, in terram precipitauit.</p>
               <p>Et eodem die bis duę naues maxime trium tectorum, quibus vrbs Iadrę debebat impugnari, causa conficiendi super eas ingeniorum edificia in scopulo mali consilii applicarunt. Quas hostes inspicientes deridebant confidentes in presidio diuini solii, quod eisdem erat concessurus.</p>
               <p>Parant et Veneti tam in equore, quam in terra propugnacula. Iubent tertio Idus Aprilis vltraquam quinquaginta plathos Mantuanos in obsessum ciuitatis peruenire.</p>
               <p>Et tertio Madii Kalendas grande extitit hostium in sticato exactum, per quod illa edificia miri decoris, de quibus in huius capitulo tetigimus, extraxerunt versus vrbem 

<pb n="53"/> 
    ipsa deducendo ac intentione, ut inimici terrore compuncti ad aliquem actum fęderis possent inclinare. <milestone unit="folium" n="48v/49"/> Quorum versutias ac dolositates hostes intelligentes, constantiores in regis fidelitate permanebant. Nam illa edificia erant duę maxime turres trium pugnarum, sustentas quelibet bina vehicula et excelsa. Aliud erat hoc ingenium: vnus cattus ligneus satis flebilis erat confectionis, quem machinę Iadre sepius iactando penetrabant; in quo erat constructa quedam eminens turris duorum propugnaculorum, ipsam due maxime carruce supportabant. In infimitate eius erat quoddam longissimum tignum, quo menia iuxta aduersariorum assertionem erant funditus  precipitatura.  Et  vltimo  erant  due  ingentes  rote  sustentantes  quendam prolixissimum pontem, quem hostes ad menia ciuitatis dicebant appodiare, ut possent per murum discurrere et ibidem cum ipsis pugnare. Plurima quidem alia tegimenta timore percussionis sagittarum a dicto sticato extraxerunt. Conficiunt et duos trabuchos positos ex boreali parte ecclesię S. Iacobi vltra portum fundate, quibus die noctuque dictam vrbem non cessando machinabant.</p>
               <p>Multa quidem habitacula in valle magistrorum stipendiati construxerunt, et tam isti, quam omnes, qui in obsessum erant ciuitatis, cum quibus erat ipsa bellanda, erant homines vltra viginti quinque millia exceptis illis, qui a remotis partibus venerant audientes, quod vrbs agone Uenetianis erat conculcanda. <milestone unit="folium" n="49/49v"/>
               </p>
            </div>
            <div type="caput">
               <head>
                  <add>4.</add> Quomodo hostes putauerunt Iadram agone capere, in quo Iadertini preualuerunt</head>
               <p> Sed cum Veneti nec ad latus istud nec ad eorum libitum Iadertinos inclinare valuissent, conati sunt totis viribus eos saltem pugna posse capere, sed hanc gratiam inmeruerunt acceptare.</p>
               <p>Die Martis XVI Maii mensis anno Christi MCCCXLVI, indictione quartadecima, experti  sunt  ipsam  vrbem  bello  capere  posse,  graue  et  asperrimum  ei  intulerunt certamen. Erant ibi naues ille, de quibus iam in prescripto capitulo commemorauimus, numero quattuor. In quaque earum plusquam trecenti bellatores, constructus in 

<pb n="54"/>

ipsarum qualibet vnicus prolixus pons ligneo artificio et decore laboratus amplius cubitorum  fere  sex,  qui  in  infimitate  pubbi  roboratus  per  superficiem  prorę extrimsecus vltra viginti quatuor passuum egrediebatur ipseque pons ad eius tutelam cum pluribus funibus ad malum nauis erat connexus. In quo etiam ponte eminentia erant propugnacula confecta, in qua homines viriliter excertabant. Et in cacumine seu fastigio ipsorum malorum classium erant laborata quedam bellula capacia hominum pugnatorum circa quatuor, qui saxorum et emissione telorum Iadertinos acriter imprimebant.  Atque  ex  illis  quinquaginta  plathis  Mantuanis  viginti  <milestone unit="folium" n="49v/50"/> commodiores elegerunt et in vno quoque eorum confecerunt similes pontes, sed minoris prolixitatis nauium.</p>
               <p>Composuerunt etiam inextimabilis pulchritudinis quamdam radam, quam Italici nuncupant Madiam seu Catram, in qua erat stabilita quedam lignea et ingens turris, ex qua procedebat maximus pons vltra cubitorum sexaginta. Necnon aptarunt in duobus ex predictis plathis adinuicem firmiter connexis vnicam turrim eminentis stature, sed minoris altitudinis cubitis duobus turre Iadrę sita in angulo ad Babbas.</p>
               <p>Adhuc et restabant ipsis coaptare propugnacula in malis eorum galearum et plathorum reliquarum, quę similiter confici mandauerunt. Quibus omnibus supradictis ingeniis dictam vrbem Iadertinorum sic arte debellare et absorbere soliciti sunt.</p>
               <p>Quis  ergo  tanta  esset  fundatus  audacia,  quis  tanto  esset  humano  precinctus uigore, qui contemneret tam discriminosa indicia et in gestis antiquorum historiographorum minime reperibilia? Quod si prudentissimi Sansonis vteretur virtute et Alexandri sapientissimi experiretur industriam ac strenuissimi Hectoris polleret audacia, quis extasi et stupore mentis fertiliter non abundaret, immo potius relictis 

<pb n="55"/>

rebus humanis ad excelsa ethera non conuolaret? Quod si infortunium ipsos Iadertinos potentię hostium non obsistere posse conduxisset, nullus ibidem adinuentus per spatium unius naturalis diei vitam <milestone unit="folium" n="50/50v"/> pacifice possideret, quin frustratim artus tam magnatum quam infimatum canibus ventilando iactarent. Sed illa pretiosa Diuina prescientia,  quę  populum  Israeliticum  manu  forti  et  robusta  a  tyrrhanica  regis pharaonis seruitute nube prelucida per siccitatem Maris rubri mirabiliter eduxit, sic ipsa Iadertinis suę melifluę misericordie infundit vberiorem gratiam.</p>
               <p>Sed, ut breuiter expediamus id quod cępimus, memoratus Petrus Capithaneus acies maris ordinauit, scilicet monos ex prefatis quattuor maioribus classibus cum pontibus a parte magni castri imperauit statuere, aliam ex boreali plaga ianuę S. Demetrii iuxta portum, tertiam penes ianuam portus S. Marię et vltimam in arsanam.</p>
               <p>Cęterum vnum ex prenominatis plathis cum ponte ad portunculam ex parte boreali vrbis sitam iussit pugnare, alium versus ianuam Campi vocatam et medium ipsum iuxta angulum boreale ciuitatis prope monasterium dominarum S. Nicolai mandauit altercari. Reliqui vero plathi cum pontibus siqui aptius potuerunt, commodiorem sibi eligerent locum ad inferendam inimicis asperiorem pugnam et molestiam, et cum omnibus galeis, que erant numero triginta sex vel paulo minus, et aliis plathis mandauit cingi ciuitatem.</p>
               <p>Et sub hiis omnibus pontibus totum portum innumerabilis copia bellatorum virorum occupauerat, nam alicubi erant acies in tribus milibus hominum in cuneo, alibi in maiori numero et alibi in multo pluri. Quorum aliqui murum fodebant, aliqui spicula  <milestone unit="folium" n="50v/51"/>  balistarum  tam  monospedis,  quam  duobus  et  giraculorum, arcuum  et  spingardarum  ac  aliarum  specierum  bellicorum  armorum  in  hostes 

<pb n="56"/>

prosiliebant et aliqui lare ianuas cunctas, que erant intrinsecus cementato muro suffulto, cremare frequentabant. Et in tantum pontes magnarum classium et aliquorum plathorum penes littus versus męnia se adheserant, quod eorum pontes, scilicet nauium, altitudinem Iadertinorum edificiorum excedebant, que erant mensure vltra passus duodecim. Quibus Iadertini inspectis non territi valde sunt, sed in multa animositate vultu iocundo ad eorum tuendam patriam viriliter super sua ascendunt edificia, audacter pugnant, hostes obsessorum nemini parcunt, impressione ictuum crebrorum cruenter eos percutiunt, multorum missilium percussione recentes sepius assummunt bellatores, nunc istos, nunc illos eligunt aptiores.</p>
               <p>Sed ex Iadertinorum hi, qui inchoatione asisterant, terribiliores tollerarunt vulnus, solum escis hortantes carnium dulcedine potant crebris delectabili et sapida potatione et inualescentes ipso agone. Per horam tertiarum particula pontis illius quartę classis applicatur in arsanam, in quo vltra octo homines simul impugnabant hostes, in humum precipitauit ipsosque bellatores secum in terra deduxit semiuiuos, quos  hostes  post  solis  occasum  reperierunt  interfectos.  Et  sicut  idem  pons,  qui cunctis erat eminentior, prorsus nimia excedebat longitudine inimicorum propugnacula, sic nunc nimia deficiebat breuitate ibique aleuiatum extitit illud certamen.</p>
               <p>
                  <milestone unit="folium" n="51/51v"/> Sed in reliquis partibus magis continue augmentabatur, pręcipue supra ianuam S. Marię sic nominatam. Illic pars parti ictus non breuiabat, plurimi ex Venetis sauciati tam sagittarum, quam lapidum adhesione deficiebant. Mutantur illic in naui commodiores ad certamen et plurimi accedentes spiritus defectum patiuntur.</p>
               <p>Tunc  aduersarii  maiores  suscipiunt  uires  aspicientes  sic  Uenetos  mortaliter deficere. Iactant isti et illi ollas calce infertas, fundunt Iadertini vasa sordida tabe et 

<pb n="57"/>

fetibili stercore, quod aduersarios ex suaui aromate per antifrasim reprimunt omniaque illorum arma coinquinando depingunt. Et quanto altius Titan polum circuibat, tanto partes adinuicem asperius suas uibrabant lanceas. Nunc Veneti inchoant et plus conantur murum ciuitatis fodere, quos hostes terribiliter ex meniis cum saxis percutiunt, nunc Veneti frequentant hostia vrbis comburrere, quos Iadertini accurate vulnerant, nunc adherent muro altissimas scalas, quas Iadertini in abyssum precipitant. Extitit talis tumultus illorum, qui sub isto ponte in terram descenderant, vbi erant viri prope tria milia, quod tonitruum excelsi poli excedere credebatur.</p>
               <p>Fundauerant quidem Iadertini super domos spiritualium personarum eorum edificia, ut nauium partes tamen attingendo plus laborarent.</p>
               <p>Fit et dira strages prime classis pugnantis penes castrum, quę potentissimos non audens tollerare ictus girauit proram, et ibidem prope horam nonam pugna quieuit.  Sed  mirabilius  agonizant  Veneti  in  secunda  acie  nauis  S. Demetrii.</p>
               <p>Sagatiores ibi insurgunt, <milestone unit="folium" n="51v/52"/> minantur verbis, sed iaculorum coniectatione non parcunt multosque illic ex Iadertinis vulnerant et in tantum superant, quod nisi tunc  celerius  aliquale  suffragium  esset  eis  prestatum,  vel  grandem  copiam  suę amittebant gentis vel edificium in manibus incideret inimicorum. Sed hii, qui ex parte Iadertinorum recentiores aduenerant, pergunt audaci animo et multa animositate cordis bellantur, quod illos, qui sub muro ciuitatis causa fodendi ipsum venerant, acriter  confringunt,  multos  vulnerant  et  interficiunt.  Acerbius  enim  Iadertini tolerabant  supplicium  ab  illis,  qui  in  fastigiis  malorum  pugnabant  tam  crebrium iaculorum  et  emisione  telorum  nec  non  ingentium  lapidum  emisione,  quam cęterorum,  qui  ad  reliquas  certabant  partes.  Sed  Spiritus  S. virtute  mirabiliter obiiciebant nec reliquos sinebant ire męnia violare.</p>
               <pb n="58"/>
               <p>Extitit adhuc impius agon ad particulam borealem vrbis Iadre, vbi unus ex plathis cum ponte bellum exercebat. Veneti facibus accensis, omni abiecta formidine, versus ipsum hostiolum causa id igne consumere sepius se disponebant. Quos hostes ita viriliter flagelarunt, quod quamplures absque spiritu in campum se prostrabant. Ex Iadertinis et ibidem multi arduis vulneribus sunt occupati, sed alii eorum supplebant defectum, licet pauci. Altercantur etiam mirabiliter illi, qui intus et sub illa rada extiterant, ex quibus ingens copia deficit.</p>
               <p>Ad portam autem Campi, de qua iam in hoc capitulo prelibauimus, cum illo ponte plurimi ex partium gente fuerunt letaliter vulnerati. Idem Veneti ampliarunt virtutes et cum quodam catto ligneo <milestone unit="folium" n="52/52v"/> debilis naturę confecto ad ipsam ianuam se protraxerunt, ut eam comburerent uel forsan funditus euerterent. Sed ita eos inimici a męniis horribilium saxorum et spingardorum ac balistarum iactatione percutiunt, quod multi intereunt, ac ipsum cattum in infinitas partes diruperunt et hos, qui intro se clauserant, mortaliter occiderunt. Ibique Veneti innumerabilem sui populi delinquerunt partem.</p>
               <p>Sed ipsa excelsa turris Venetorum in ipsis binis fabricata plathis cupiens et putans excedere cacumen turris Iadre hedificate in angulo ad Babbas, que Saulare transiens formidans iuxta eam accedere inde recessit. Ex eo, quod ipsa turris Iadre circa cubitos sex altitudine illam inimicorum excedebat, cepit per equor huc et illuc discurrere inimicos molestando nec ubi sibi aptum locum reperiebat.</p>
               <p>Pugnabatur eadem vrbs et ex australi plaga ipsius solum cum balistis, spingardis et arcubus. Modicos ex hostibus feriunt, tamen quidam cum scalis putabant menia scandere, quos Iadertini taliter opprimerunt, quod reliqui territi ad simile opus non accedebant et easdem scalas ibi reliquisse narrantur. Nunc certant crudeliter hostes a  quaque  parte,  grandem  inter  sese  effundunt  sanguinem,  nullam  misericordiam conspiciunt, nemini parcunt, quos possunt, terribili nece submittunt. Iactant nobiliter septem machine Iadertinorum in hostes, sed laudabilius tangunt inimicos, testimonium reddebatur solum ex trabuchorum tactu.</p>
               <pb n="59"/>
               <p>Hoc die plures quam sexaginta ex Uenetorum turba ad superna conuolasse dicuntur 
<milestone unit="folium" n="52v/53"/> et quanto ipsum certamen versus solis occasum procedebat, tanto Veneti maiorem sustinebant conflictum et, cum iam sol minabatur suam lucem claudere, illa maior compacta pugna, de qua iam sepius est in presenti sarcasmos memoratum, cepisset clangere dehortando hostes, omnes aduersarii Iadertinorum fessi et nimio labore occupati ipsum sonitum audientes fugam in classibus et galleis cęperunt arripere nemine persequente. Intrant conflicti in carabos tanta celeritate, quod multa eorum edificia necnon et arma ibidem reliquerunt altoque pelago se dirrexerunt.</p>
               <p>Cessauit  ipsum  prelium,  quod  inchoauit  a  tertiarum  hora,  et  vsque  ad  solis occasum consumauit, in quo ex obsidentium turba defecit inter plaga sauciatos et morti traditos prope octingenti, ex obsessis quippe numquam excessit numerus bis denarius exceptis vulneratis, de quibus copiosa extitit turba. Fuerunt balistarii et arcuarii, qui in detrimentum vrbis uenerant, octo milia et plus, ex Iadertinis fere ducenti, sicut ipso die ipsi Veneti percussi sunt a suis hostibus plaga magna, prout in huius seriei capitulo breuiter sunt connotata.</p>
            </div>
            <div type="caput">
               <head>
                  <add>5.</add> Qualiter Veneti timuerunt aduentum regis et eorum edificia deseruunt  et  qualiter  Iadrenses  expectant  regem</head>
               <p> Cum  autem  Iadertini  Deo  iustissimo  largiente  victoriam  de  antiquis serpentibus sic triumphanter sese asportauerant, in multa elatione cordis sunt erecti ignorantes frameam bisacutam, quam enauanter animam scilicet et corpus in breui temporis spatio dolore debebat penetrare. Quod si misericordia diuina, cui  nihil  occultum  nihilque  absconditum  est,  <milestone unit="folium" n="53/53'"/>  sed  omnia  suo conspectui nude presentantur, eis dispensasset ac eis notum fecisset amaritudinem intrinseci cordis, quam supportare debebant, potius eorum vrbem derelinquerent quam  ad  tales  deuenire  conditiones,  sicut  in  sequentibus,  Saluatoris  gratia 

<pb n="60"/>
oppitulante, sumus dispositi si non integraliter, adminus particulam pertractare.</p>
               <p>Idem Iadertini pro rei veritate inuestiganda XIII Kalendas Iunii illum fratrem Marinum minorum ordinis, qui iam primitus pro legato ad Lodouicum regem fuerat transmissus, nunc sero ad eundem festinanter est delegatus et missus, qui regi humiliter exponeret pro parte fidelium, studeat de bello durissimo moto per Venetos, inimicos regii  diadematis,  et  de  eorum  arcta  neccesitate, cum  ipsi  fideles  regalis  sceptri hesitent,  immo  hesitando  consummuntur,  si  euentu  serus  agon  per  ipsos maleficos Uenetos exortus erit, eos non posse tam excelse resistere potentie, quin incidant in libitum hostilitatis Venetorum. Qui nuncius vicenoseptimo Madii mensis dictum Lodouicum regem cum sui valida potentia in fines Clochot reperiit, cui suę legationis formam deuote indicauit.</p>
               <p>Quem benigne idem rex audiens tam grandem fidelitatem intendens, mane crepusculo facto aliquot tubiculas equestres per vniuersam militiam tibicinare iussit.</p>
               <p>Parant se omnes de exercitu festinare iter in regis fidelium. Nunc Iadertini ueraciter concipiunt rumores de futuro regis remedio, ipsum prestolantur eo ineffabili tripudio, quo sancti et iusti patres in lymbo locati Tartareo pii Saluatoris aduentum flexis genibus, <milestone unit="folium" n="53v/54"/> nudatis capitibus et pronis expectarunt. Ex quo igitur ipsi obsidentes  concipiunt,  quod  rex  iam  properabat  succurere  Iadertinis,  muniunt sticcatum fortioribus propugnaculis et die viceno octauo Madii illa edificia miri decoris, laborata in maiori bastida, quam in vltimo Aprilis seu tertio Madii Kalendas extraxerant, inchoarunt destuere, quod quarto Kalendas Iunii quicquam ex eis integrum non remansit, et simili modo Kalendis Iunii illos duos trabucellos, qui penes S.</p>
               <p> Iacobum fuerant stabiliti, delere fecerunt. Item tertio Nonas Iunii celeriter 

<pb n="61"/>

illud minus sticatum, situm vltra portum, ipsi Ueneti partem igne combusserunt et partem destruxerunt, quod ipso die post solis occasum locus uacuus ibidem inuentus est.</p>
            </div>
            <div type="caput">
               <head>
                  <add>6.</add> Aduentus regis Lodouici existentis in districtu Iadrensi</head>
               <p> Eodem anno Christi et indictione, secundo Nonas Iunii mensis Lodouicus rex personaliter cum suo ualido exercitu vltra centum milia equitum, qui dignabantur in quocumque agone permisceri, in confinio Semelnici districtus Iadrę distans ab urbe fere per spatium septem miliarium castramentatus est. Et Idus quarto ipsius mensis pręfatus rex cum electis duobus milibus equitum penes fines S. Ioannis Baptistę, fundati in capite vallis portus, equitauit intuens vrbem alacri vultu et sincero cordis affectu, quam tenerrime gliscebat a manibus eripere hostium. Ad quem ingens congeries nobilium et mediocrum uirorum conuenerat, multa reuerentia genibus flexis inclinabant, manus pariter et pedes osculando. Et aliquantulum ibidem inducias facientes, cum sui decora <milestone unit="folium" n="54/54v"/> et venusta comitiua ad sua properauit tentoria.</p>
               <p>Quis ergo librare posset solatium vehemens, quod fideles Iadertini percipiebant? Lingua quoque sufficiens non foret ad exprimendum. Quis benignitatem regis, quam tunc fidelissimis Iadertinis aperiebat? Qui non semel, immo sępe et crebrius cum iuramento affirmasse visus est, potius suum velle corpus Iadre condere sacrofago quam constantissimos Iadertinos velle desolatos relinquere. De duobus erit vnum iuxta ipsius pronuntiationis sermonem: Aut epithaphium ossa eius Iadrae concludet aut ipsi Iadertini a manibus eruantur Uenetorum. Hęc idem rex suo proprio ore multoties coram multis suis baronibus et nobilibus Iadrę ibidem astantibus attestatus est.</p>
               <pb n="62"/>
               <p>Nunc Iadertini decorant vrbem et tres nuntios egregios ad ipsum regem in dicta confinia Selmenici castramentantem vndecimo die eiusdem mensis delegantur. Et ante conspectum regis presentantes reuerentiam condecentem impenderunt ac claues vrbis offerentes pariter et omnem vulgum. Quorum nomina nunciorum: antistes ciuitatis, Paulus de Varicassis, natus Stani, et Andreas Viti de Sloradis nec non Cerne de Fanfogna et Franciscus Pauli Georgio, qui in dicto exercitu continue morabantur atque cum eadem militia ab Vngaria peruenerunt. Partis tenorem suarum legationum humiliter in hanc explicarunt formam: Viuat regia Serenitas et triumphum  peremniter  de  inimicis  contineat  suppetatque  suberbos  cum augmento salutis.</p>
            </div>
            <div type="caput">
               <head>
                  <add>7.</add> De benignitate regis et ipsius descensu penes Sticatum</head>
               <p>
                  <milestone unit="folium" n="54v/55"/> Quos rex benigne suscipiens policitauit eorum petitioni cito tribuere effectum et  veniente  die  septimodenario  Kalendas  Quintilis  mensis  pręfatus  rex  mouit uniuersam militiam et peruenit in confinia Iadrę. Artissime et anguste Uenetorum bastidam  obsedit  quantum  trabuchus  attingere  cum  conamine  non  ualebat.  Sed cum ipse exercitus sua erigebat tentoria, intueatur quisquam, quale Iadertini gaudium suscipiebant. Hoc iudicio lectoris est relinquendum. Certe clangunt tybicines et tubę, et nolę ad stornium pulsant plurimaque musicorum instrumentorum genera citarizant. Coreę astilidiaque equestria per vrbem uagant discurrendo et uniuersus mediocris populus, miserabiles uiduatęque femine ac orbati parentes elegicas exuunt vestes nuptialesque nimio assumunt solatio. Omnia eis prospera uidentur et nihil 

<pb n="63"/>

sinistri accidere posse arbitrantur. Soli magnates se disputantur et in tanta cordis elatione mouentur, quod supernus dominus abhorrebat, nam eis uidebatur totus orbis exultasse. Parant ornasse ciuitatem decoris sindonibus, per que ille amantissimus princeps, eorum rex, excelsa ethera posset speculari. Appetit quisquam ciuium plus sibi  neccesse  quam  ipse  suus  naturalis  herus  patiatur.  Non  cessant  continuis clamoribus ad perpetuum Sabaoth pro ipsius incolumitate humiliter deprecare.</p>
               <p>Quis ergo tanta perspicacitate decoratus, qui libraret lancem in corde nec in humano  sensu  quiescere  potest  tam  ingentem  Iadertinorum  iocunditatem?  Iam Iadertinis  lata  et  spatiosa  uia  conceditur,  tuti  gradiuntur,  iam  repellitur  a  Iadra spernibilis penuria omnique bono fęcundatur. Sed in breui tempore durabilis, nec plus constantiores <milestone unit="folium" n="55/55v"/> in regis fidelitate persistunt. Nunc firmiores contra Uenetorum potentiam assumunt uires, nullus preteritarum reminiscitur calamitatum, quilibet credit a tyrranico liberari imperio.</p>
               <p>Rectoresque ciuitatis cum pluribus ingeniis disertioribus ad dictum regem adiuerunt  et  procidentes  ante  eum  et  detectis  capitibus  et  genibus  flexis.  Senior rectoribus pro parte omnium ibidem aduenientium necnon totius ciuitatis populo dicto  regi  hęc  verba  faminauit:  Populus,  qui  ambulabat  in  tenebris,  uidit  lucem magnam  et  cetera,  multaque  nobilium  comitiua  a  Iadra  ad  regem  transmearunt plurimosque sermones adinuicem protraxisse narrantur.</p>
            </div>
            <div type="caput">
               <head>
                  <add>8.</add> De ingratitudine</head>
               <p> Et multi ex tyronibus regis ac homines ipsius exercitus non cessabant urbem uisitare. Nunc isti abeunt, nunc recentiores uictualia uenumdanda conducunt, quos Iadertini  austerrime  predantur,  numos  exercitus  pro  medio  cambiunt  prętio.</p>
               <pb n="64"/>
               <p>Falernum trina parte lymphatum, modium unum pro sex uel septem aureis uenumdant, panes candidissimos ipsis interpletaxant, aquam ex puteis absque penuriali pretio aurire non sinunt. Hec enim Iadratini auidissimi contra illos, qui suum cruorem fundebant  et  a  tam  prolixa  peregrinatione  fessi  fuerant,  exercebant.  Sed  ipse Vngarorum exercitus munus condignum ipsis contulit Iadertinis. Grandis quidem erat exercitus et multę nationes iussu regio congregate. Erant ibi Vngari, Croati, Bosgnachi, Phylistei, Cumani, Boemi et Theutonici seu Alemanici et alię plures gentes, <milestone unit="folium" n="55v/56"/> quas particulariter explicare non curamus.</p>
               <p>Iadertini robustiores efficiuntur, suas probitates coram exercitu illo innumerabili experiuntur. Nam quodam die octauodecimo Iunii quidam ex Iadrensibus armis confibulati  penes  contra  ciuitatem  se  direxerunt  ipsosque  ad  pugnam  ceperunt prouocare. At illi exeunt ex sticato, versus aduersarios concurrunt mixtimque partes certant et, nisi tunc Ungarorum quedam particula, que in ciuitatem Iadre causa recreationis uenerat, suis presidium intulisset, quia celeriter illuc equitauerunt, copiosa gens ex Iadertinorum parte defecisset. Sed quamplures ex Uenetis morti traditi, ex oppositis nullus visus est.</p>
               <p>Aduenerat etiam in comitiua huius exercitus Bertandus presbyter, Aquilegiensis patriarcha, qui uiceno die Iunii Iadram uisitare prouidit a ciuibusque honorifice extitit cum exeniis susceptus.</p>
               <p>Iubetque  rex  undecim  trabuchos,  cum  quibus  maius  obsistebant,  ex  quibus infinitos lapides ex ipsis machinis ipsi marani suscipiebant, ab vrbe Iadrę, quia ibidem fuerant locati, extrahere, quos in bastide obsessum sagaciter erigere imperat.</p>
               <p>Qui continue vltra duo milia equites exercitus et octingenti Iadertini pedites, qui in custodiam erant deputati, die noctuque non cessabant destruere quidem ciuitatem hostium. Ad horum autem custodiam excellentiores barones totius exercitus adueniebant 

<pb n="65"/>et ibi toto die naturali in equis et sonipedibus ascensis ad estum morabantur et interdum recreationis causa in vrbem introibant. Nemo reperiebatur, qui occasione refrigerii guttam liquoris porrigeret seu falerni.</p>
               <p>Sępius per Venetorum missos rex exquisitus fuerat, ut ipsi possent cum dicto rege aliquos conferre sermones. Quibus rex nec licentiam accedendi tribuebat nec ipsos tantum audire consentiebat. Sed ex quo <milestone unit="folium" n="56/56v"/> Veneti cum ipso rege oretenus  fari  non  presummerent,  cum  sublimioribus  Vngaris  ac  bano  Bosnensi ceperunt adinuicem amicari nec non inter se conficientes quoddam proditionis et conspirationis genus, quod statim indicare promittimus.</p>
               <p>Imperio ipsius regis tres cattos ligneos fortibilis fabricationis prefati Iadertini ab eorum architectoribus laborare fecerunt. A quoque ipsorum quoddam longum lignum in lance, quo menia bastide et propugnacula funditus erant destructura. Nec idem rex vrbem ingredi uoluit, donec ciuitas ex hostibus foret liberata.</p>
            </div>
            <div type="caput">
               <head>
                  <add>9.</add> De bello dato bastidę, in quo Veneti palmam victorie gerunt</head>
               <p> Kalendis Quintilis mensis, die qui Saturno est dedicatus, dum volucres suarum vocum inchoant suauia modulamina, prefatus rex plusquam octingentos prefecit tyrones militari cingulo confibulatos, ex quibus quattuor Iadertinos ordinauit, quorum non expedit recitare nomina, cum quibus et aliis suis ordinatis aciebus parauit se expugnaturum  contra  bastidam  Uenetorum,  in  qua  erant  constituti  ad  ipsius defensionem plusquam sexdecim milia pugiles.</p>
               <p>Resonat mandato regio tubicula pedestris per urbem, insurgunt Iadertini alacriter, induunt bellica arma, plusquam tria milia hominum cum eorum edificiis precedente vexillo  S. Martyris  Grisogoni,  eorum  patroni.  Audacter  versus  bastidam  se dirrigunt, in quorum comitiua fere quinquaginta erant Ungari. Reliquę vero acies equitum ipsam contra ciuitatem arctissime cinxerunt. Quibus penes ipsam applicatis, aliqui eius murum absque pauore in ruinam student euertere, aliqui procurant eorum 

<pb n="66"/>edificia affinius penes sticatum adherere, aliqui trabuchos mirabiliter exercent et aliqui  turres  seu  inimicorum  propugnacula  accendere  procurant  et  quamplures balistarum et spingardorum properant <milestone unit="folium" n="56v/57"/> opponere.</p>
               <p>Sed iam Veneti pręparati sicut illi, qui nouerant temporis dispositionem, ascenderant sua edificia, certamen mirabiliter officiant, obstant uiriliter hostibus, copiosos ex ipsis vulnerant et ex opposito isti asperius imprimunt et repellunt et in tantum superant, quod  tres  turres  seu  propugnacula  relicta  intuita  sunt  nec  super  ipsis  agonizare audent  propter  sepissimos  ictus.  Et  cum  isti  conspicerent  neminem  pugnasse  in ipsis tribus pugnis, accedunt ad turrim seu propugnaculum situm inter illa tria relicta, in flamam eandem incendunt. Sed Veneti sagaciter super illam scandunt, obstant combustioni, fundunt lympham et cum grauitate eam extingunt. Maxima pars istius igne extitit consumpta. Iactant etiam Uenetorum tres machinę ęquoris in hostem, neminem preter unum incolam letaliter vulnerant. Non cessant etiam alii trabucelli constructi in sticato, qui erant ultra septeni, prohicere, sed frustra eorum concertatio cernebatur.</p>
               <p>Cum  autem  eiusdem  diei  nondum  tertiarum  hora  lapsa  fuisset  et  partes  sic certantes, Petrus de Canali, capitaneus hostis seu exercitus sticati, intuens signum, quod eidem illi barones, illi regis, patefecerant, cepit suos hortari pugillatores. Et sic iussu capitanei grandis copia virorum ab ipso hostio sticati nimia festinatione est egressa et aliqui sponte per murum eiusdem, quia erat minime altitudinis, fere bini passus, in terram se precipitabant et versus Iadertinos se disponebant. Nullus coadiutor Iadrę eis obstare nititur. Lucide conspicit rex et tota eius turba, nemini imperat ex suis illis fidelibus Iadertinis guttam suffragii prestare, speculatur uniuersus exercitus armis fulgidis decoratus. Nemo properat ipsis succurrere, tanta siquidem fertilitas uirorum  pugillatorum  ab  ipsa  contra  <milestone unit="folium" n="57/57'"/>  ciuitatem  fuit  egressa,  quod numerum sex miliarium  excedebat  preter  equittantes  quorum  erat  numerus sexcenti equites.</p>
               <pb n="67"/>
               <p>Inspecto hoc Iadertini talem dolum et proditionis conspirationem perfidorum athletarum necnon Stephani, Bosnensis bani, Belialis alumni, in multa stupefactione cordis commouentur, amittunt vires, nesciunt quo pergant, cruorem in se non sentiunt et  tanto  merore  punguntur,  quod  plurimi  ciuitatem  ingredientes  quasi  semiuiui comperti sunt. Ipseque multitudinis cuneus Uenetorum versus cattos machinasque et alia Ungarorum et Bosnensium tegimmenta accelerant, student eas frequenter cremare septemque trabuchos ac quatuor spingardos in conspectu regis totiusque suę inumerabilis potentię, quos in obsessum bastidę iussu regio erexerant, nullo precincti timore incenderunt et, nisi tunc numerus illorum sexcentorum equitum adesset, certos nos reddimus, quod Iadertini, tam hi qui intra et extra erant vrbem, campum  cum  ipsis  affectarent.  Potius  uellent  in  campum  deficere  quam  tale dedecus, quod eis minime ascribitur, sinerent per illos damnose perpetrare.</p>
               <p>Et nisi hoc fraudulentum prodimentum tunc per illos regis barones et precipue per voiuodam Laçchouich exactum fuisset, sexta quidem hora ipsius diei non consumasset, quin ipsa bastida destructa ac combusta esset et in manus hostium tradita. Nempe plusquam quattuor centenarii uirorum ex parte Iadertinorum illo Marte  cicatricum  vulnera  plurimis  portarunt  diebus.  Nam  nullus  fere  nobilium reperiebatur, qui baculum in manu percusione vulnerum non habebat, et tres fuerunt neci traditi. Ex illis certitudinem penitus ignoramus, sed existimandum est, quod pauci ex istis pergunt. Idem Iadertini infęlices lassati, sed plus merore occupati conspiciunt <milestone unit="folium" n="57v/58"/> suos trabuchos igne cremari; non est qui manum adiiciat ab illis a quibus erat sperandum. Ingenti tristitia et inextimabili infortunio cinguntur, ascendunt menia vrbis, conspiciunt suos trabuchos pyro consummere, tueri ipsos nequeunt. Non tantum dolore mentis punguntur ex machinarum ammisione  et 

<pb n="68"/> cattorum destructione quam ex ingenti perpetrationis dedecore illato per illos magnates tyrones, qui potius cupiditatem quam tam grandis honoris adeptionem aspectarunt.</p>
               <p>Condeletum  extiterat  in  codicis  et  abrasum  canticum,  quod  per  uniuersam regionem Dalmatię interrogationum sanctarum comitiua titubabatur: Ab ira Vngarorum libera  nos,  o  domine!  Decet  et  nunc  deberet  plus  renouari  et  iterum  in  codicis apponi. Immensibili cruciatu fidelissimi Iadertini uestiuntur, quanta apprimuntur angustia. Eorum gaudium, o Rex, quod ex tuis epistolis percipiebant, in exaustiorem tristitiam est conuersum. Hęc est illa uestra sponsio infixa, quam Iadertini de uobis prestolabantur, quam munitam ingenti cęreo sigillo ipsis insontibus destinari asserebas: Grande Iadertinos percipere brauium, si Uenetis uiriliter obsistere curauerint. Certe eorum tristitiam quilibet speculetur tam famosi regis suorumque baronum cupiditate seductorum sagacem perfectionem sponsionis suis intimis fidelibus operatę. Et nisi tunc idem rex per suos speciales legatos illos ciues hortatus fuisset, quod de aduersitate nihil hesitent, de ignominia, que ei non fidelibus perpetrata extitit, non gemerent nec turbarentur eo, quod ipsorum liberatio erit prior quam ipsius erit ab illis partibus recessus, nullus ciuium tanto posset uigore subleuari, quin aut ipsam urbem relinqueret aut doloris tactu uita non priuaretur.</p>
               <p>Et cum nil a rege fideles habere possent nisi tantum ignominię et discriminis desperationem,  <milestone unit="folium" n="58/58'"/>  accedunt  humiliter  ad  eum,  ut,  ex  quo  sic  contigit casus, saltem eos reconciliare studeat cum antiquis hostibus. Ad quorum supplicationem voluntarium se obtulit, sed effectum minime tribuit. Dissimulans se uelle, treguam proclamauit cum Uenetis, sed post ad quid hec tregua? Nonne es tu continue concors cum Uenetis, quos asserebas inimicos mortales propter participationem interitus Andreę, regis Neapolitani, vestri germani fratris? Putatis vestrum scelus sub tegimento claudere, sed magis serenum quam Phebus apparet in polo.</p>
               <p>Et non suffecit hęc, sed die secundo Iulii crastino reliquos trabuchos exercitus siniuit per illos incendere preterquam unum, quem olim Nicolaus, banus Slauonie, 

<pb n="69"/> quem rex ab officio banatus ignominatum deiecit, Iadertinis transmisit. Nunc appetit rex Uenetorum colloquia forte baronum formidine, dulcia prouerbia profatur Iadertinis, sed patet per effectum operis nullam habere efficatiam. Elegit in legatum quempiam ex suis commilitonibus ad urbem Uenetiarum sub specie confirmandi reconciliationem, quam Iadertini instigauerant regem. Sed nihilominus veritas fixa habetur, quod non hac de causa, sed certius et credibilius ipsum transfretasse suscipiendum eius  laboris  premium  et  tanti  ignominiosi  uituperii  solutionem,  quia  idem  rex inconsensisse arbitratur.</p>
               <p>Et nulla mora, ipso rege ibidem faciente, infregit treguam tertio intrante die Iulii, a partibus Iadrę amota militia discesit, in finesque Aurane suam callem cepit festinare, deinde aliquot dies ibidem ferre inducias ammoto vniuerso exercitu equitare non cessabat ad Panonię partes.</p>
               <p>Geminatur nunc obsessis <milestone unit="folium" n="58v/59"/> dolor relictis agone nullumque ergo salubris consilii ualent perspicaciter pre tristitia speculari. Incedunt ut a uita priuati, tandem dolum illius tam excelsi principis et tam appetibilem suorum baronum auaritiam, quodsi illo die unanimiter omnes capite mutilati fuissent, maiori merore non deflerent.</p>
            </div>
            <div type="caput">
               <head>
                  <add>10.</add> Lamentatio Iadertinorum aduersus radios fortunę et ad alios</head>
               <p> Nec illis ualet conquestus ad radios fortunę, quam magno uociferabant ululatu ac inquirunt: O mirabilis fortuna et inconstans, o machina mundi condita! Que celestium et terrenorum locorum iuste principatum tenes quidue sic sagaciter tuas metas resignasti? Cur in diurnorum non dilatasti prospera euo tua, sed sic repente 

<pb n="70"/>
 curriculo illos insontes Iadertinos, qui tanta fidelitate uigebant, quod potius morti et tanto discrimini se disponebant quam absque eorum regis obtento commeatu nullum federis  iudicium  roborare  eligebant,  et  tales  extendis  tuas  uires  fortasse?  Sed certitudinaliter  tranquilior  erogas  te  in  sequentibus,  ut  grauiori  iactu  uigilando interimis. Nam quantum tua abundantius confidunt prosperitate, hos terribiliori ictu in abyssum precipitas. Tuum est iuuare in te sperantium nolle obedire. Execratus igitur homo, qui in te iuste confidit. O homo, qui cinis es, cuius rei causa meos actus a bono frequentatos sic turpiter conquerendo paruipendes? An ignorantia spernibili cingeris, quod Dicor fortuna, quia non sum omnibus una, Nam si non rotarer, non fortuna uocarer.</p>
               <p>Sed certe quanto appetibiliora mundi proueniunt, tanto a uiro sapienti sunt fertilius formidanda pariter et fugienda.</p>
               <p>Non  decebat  illos  sane  lance  assumere  letitias,  que cum iubilo ad magnum ischiros resonare, <milestone unit="folium" n="59/59v"/> ne in prosperitate eorum quemquam extolli permittant, ne post mortem in aduersis anima diuersius consternat. Et certe consternauit et tali dissipatione commouit, quod plurimi plebeati facti sunt fugaces et proprie ciuitatis diri rebeliones. Cruciantur regnatores urbis igne uiuaci, iudicant sibi illud surgere, quod humanitas fragilis et patiens est ad tolerandum. Pacientiam nequeunt superare, carent eneo pectore nec sunt nutriti inter horrendos tygres et uenenosos chylindros. Contra eos uidetur insurgere gladius biceps, nempe eorum cithara scissa est et organum letitię in flentis lachrymas defectum patitur, mens succumbit, ratio hebetat, intellectus reclamat, memoria titubat et tremit sensus, imaginatio in tantis 

<pb n="71"/>

 non sufficit. O vtinam illa sapida fortuna, cum alimoniam prestabat, repente sors excelsa descendisset! Prothoplausti pęnas experiri putantur immitemque sententiam metuunt. Mutarunt statum de libertate ad mancipatum, de gloria ad uituperium et de honore ad nullius generis probitatem. Ob hoc homo, cum in honore esset, non intellexit, propterea comparatus est iumentis insipientibus illisque est factus similis.</p>
               <p>Quid de te machina mundi extimabit, o rex, o rex? Aserebat enim te tamquam ignorans cosmarium. Nunc opinionem mutarunt, iudicabat imperiasse grandiorem partem uniuersi, nunc tuę dignitatis titulum tui auidi commilitones sibi ascribunt, quos de seruitutis statu ad gloriam dignitatis sublimasti. Vbi iuramentum tuum, quod  paulisper  policitabas?  Potius  uolebas  mortem  eligere  quam  illos  fideles deserere. Sed tui cupidi consules certe in fisco reseruatum, uti est tua fides uniuerso hodie, prout taliter <milestone unit="folium" n="59v/60"/> tuos edocuisti tyrones, qui tam grande dedecus in tui presentia ausi sunt perpetrare, quippe rudis es, et principes tui de mane comedunt.</p>
               <p>Sic impune relaxasti illos, sic aule Gallice, ex cuius stirpe appellaris te fore indutum, tam grande fabricas opprobrium, ingens scelus in illos, qui te ut dominum colebant.</p>
               <p>Inbecilem te reputas nec camum mordibilem super tuos commisisti. Asserebas enim illos cum iuramento tanta charitate dilexisse, quod, licet dimidii tui regni thesaurus esset distrahendus, decet, ut illi liberentur a Venetorum imperio deteriusque foret  regio  sceptro  ab  exordio  et  medio  eos  renuere  quam  finem  tam  terribilem maculare. Minus facinus committeres tuo proprio ipsos iugulare lacerto quam in tanta calamitate et discrimine affici uelle. Hoc quidem est premium illud tam speciosum, quod fidelissimis tuis Iadertinis colargitus fuisti! Sed,  o  Iadera,  ecce  tuus  rex  aduenit,  rex  recessit,  in  aspero  ergastulo  uos afflixit. Optastis aduentum Ungarorum mucrone bicipite super uos irruentem, penitus ignorastis, quid petere nesciuistis.</p>
               <pb n="72"/>
            </div>
            <div type="caput">
               <head>
                  <add>11.</add> De seditione in plebe et qualiter ingenui pro ipsius inquietatione numos  aureos  eis  dispenssant</head>
               <p> Et  dum  idem  regis  legatus  munus  insolubile  Venetis  percepisset,  Iadratini sperantes concordiam fore inter illos iam roboratam, sed per alteram uiam reuersus est in regionem suam. Lentitatem et ineffectum ipsius nuntii ipsi Iadertini infęlices concipientes, eorum exigente demerito, quod liberationem <milestone unit="folium" n="60/60v"/> patrię ab illo, qui ut sanctus honorabatur, acceptare nequiuissent, sed ab eo inconstantia verba accipiebant, in uaria seditione pro parte pinguium plebeiatorum aduersus egregios extitit ciuitas commota.</p>
               <p>Sed plurimi ex crasso vulgo proprię patrię fuerunt propter cupiditatem perfidi proditores.  Rebelliones  statum  vrbis  hostibus  declarant,  hortantur  eos  maiores amplexandas uires. Fit ingens strepitus per uicos ciuitatis, asperime tumultuant infimates erga consentientes reconciliationi. Nullus insignium tutus ualde per urbem uagare audet nullusque prouerbium irascibilis cordis nemini illorum resonare audet, immo isti populati villici intuentes quempiam egregium sępissimis ignominiis iactabant.</p>
               <p>Tandem viri inter manibus urbis pendebant pro quietatione rusticalis populi mille aureos comunis per duos officiales comunis vulgi et unum nobilem iubent per infimiores distribui. Et similis dispensatio non extitit unica, sed plusquam bina et bina, numi vniuersitatis illis fuerunt dispenssati, sed aliquis profectus seu fructus operis ex hoc minime sequebatur, immo dementiorem capiebant audaciam. Nam qui parcit virge, inquit Sapiens in Prouerbiis, odit filium. Ubi erat quidem congeries plebeiatorum,  totum  eorum  murmur  et  tumultus  erat  aduersus  urbis  pretores, concordiam per hostes eligendam illos nolle asserebat. Sed veritatis stilus ab eorum ore prosiliebat, cum <milestone unit="folium" n="60v/61"/> generosi illud iugum, quod Ueneti affectabant, possibilitas non denegaret, protinus abiiciebant.</p>
               <pb n="73"/>
               <p>Quodam  vero  die  XIIII-o  Kalendas  Sextilis  mensis  imfimus  populus  grandi comitiua in maiori publico foro certis armis protinus bellicosis amicti stabilierunt locum grandisque uocibus resonans ac nobiles imperiosis et minacibus insultans verbis, penitus ciuitatem velle submitti Ducali imperio quam in tali morari uelle discrimine. Denique pretores coacti pro satisfaciendo populo ac plurimi perterriti formidine duos ex egregiis et unum ex illis ad capitaneos inimicorum exercitus destinant in nuntios. Qui constituti coram ipsis capitaneis causam suę legationis pronuntiantes et, dum ipsi legati finem suorum fecissent verborum, quidam eorum consulte in hęc verba prorupit: Paratos nos fore fauorabiliter tractare et habere eos, qui sic a uia rectitudinis deuiarunt, qui tam grandem et humilem veniam exposcunt ex commissis, cum hoc puncto et perpendiculo urbem hanc prebeant, quam iniuste possident, expeditam cum cunctis eius vallatis castris et oppidis tam sitis intra ciuitatem quam extra  gazas  ciuitatis,  siue  ipsi  ciues  in  sui  libitum  et  commodum  conuertant, dummodo  fidelitatem  condignam  subiectionis  Ducali  dominationi  perficiendo retineant. Quodsi aliquis tante temeritatis compertus fuerit, qui potius aliene subiectioni attentauerit se suppetere, pro iustitia cedat arbitrio, cuius Ducalis celsitudo mandatum <milestone unit="folium" n="61/61v"/> ordinaret, et hec non ut per patentes paginas modo federis sit ascriptum, sed verbo quo affirmant Iadertini fidem credulam debeant adhibere. Exponentium uerba idem nuntii plenarie intellexisse habetur, vrbem adeunt, pretoribus eiusdem seriatim responsiuam legationis exponunt omnesque rectores, qui erant numero tres, et duodecim oratores Iadrę, in quos tota vrbs pendebat, decreuerunt ex certa scientia potius uelle artus ciuium mandere quam ad tales conscendere uelle conditiones nec eorum patriam tali suppetere uelle imperio.</p>
               <p>Sed tum grex inflamatiori furore contra illos accenditur, ipsi obtemperare non student. Decuplat audatiam, feruet indignatione et nec saturari ualent, tanta siquidem ipsius dementis gregis geminata erat iniquitas et elatio ac in tanta seditione uniuersa ciuitas est corrupta, quod secundum libitum populi hostes remigantes iuxta 

<pb n="74"/>
    littus vrbis condescendere de nauibus in terram sępius faciebat nec erat aliquis tanto uigore suffultus, qui eius poterat resistere uoluntati ac oppositum eorum nutui aliquid retractare. Sed hi, qui hos ictus supportabant, nullum indignationis inditium propalare publice presumebant.</p>
               <p>Quodam vero decimonono Iulii hoc contigit: Vniuersa plebs armis latentibus amicta in publico ciuitatis mercato cum valido strepitu et uocis clangore adiuit: prorsus appetere  principem  Venetianum.  Quorum  minis  ingenui  ciues  nimiam  cordis formidinem sumpserunt, <milestone unit="folium" n="61v/62"/> ex dolore ingenti et pauore precincti uerba pro statu pacifico eructare non ualebant. Sed nedum eiusdem diei hora bis tertia consummasset, cephas quidam plebis de eorum conditione inter principalissimos et capitales et tam diri seminator facinoris suis relictis gazzis cum suis affinibus a ciuitate refugit factusque sue patrię publicus proditor et conspirator. De cuius saltu sublime hortamen generosi concives, contra quos erat facta borgella, sumpserunt, illud vulgus in senatum tamquam capite detruncato per uicos gradiebatur. Sed nemo pretorum seu oratorum in aliquem eorum manum extendere presumebant.</p>
               <p>Et dum idem dies penes vesperorum cantum appropinquasset, duos trabucellos in metis S. Mathei extra urbem dicti Ueneti erexerunt, quibus inimicos sepius offendebant. Et dum ipsi pretores et cęteri eorum consentanei ac urbis suę fideles in tanta essent agonia positi, quod huius uite tedium iam habebant, nemo eorum putabat a tanto euadere posse discrimine, quin in manibus corruat inimicorum. Sed ille, a quo omne datum et omne donum perfectum dignoscitur habere fundamentum, cui posse  est  omnem  curare  morbum  languidum,  qui  etiam  Dauidis  persecutionem confregit  et  in  fines  orbis  dispersit,  quodam  admirrabili  et  nouo  splendore,  ut agnosceret eius vestigia, misertus est luctatores corruscare.</p>
            </div>
            <div type="caput">
               <head>
                  <add>12.</add> Qualiter generosi cives suppetunt plebeiatos propter iustitiam contra ipsos exactam</head>
               <p>
                  <milestone unit="folium" n="62/62v"/> Dominica quadam, tertio viceno die Quintilis mensis, quam Iadertini benedictam dominicam dicunt, contigit quod quidam rebeliones, qui ad hostes saltum fecerant, 
<pb n="75"/>
in quadam cymba iuxta littus ex quirinali plaga vrbis remigantes, aliqui fideles patrię ex infimatum ordine sub specie fiducie illos ad terram conuocant. Quibus fide adhibita iuxta  littus  applicarunt.  Insurgunt  quidam,  qui  in  latibulis  erant  latitati,  illos conspiratores,  qui  erant  numero  quinque,  potenter  ceperunt  ac  in  ipsis  manus iniecerant, quos ad rectores ciuitatis captiuatos conduxerunt. Post quos totum vulgus est deualatus, nullus tanta audacia precinctus, qui tueri a manibus illos attemptaret.</p>
               <p>Ex quibus conspiratoribus excussa ueritatis origine sponte absque alicuius specie eculei,  quamplures  participatores  huius  esse  delicti  exposuerunt.  Eligere  plus cupiebant pretores, consules ac generosi conciues duram pati necem quam sancta iustitia  in  hoc  casu  per  eos  desistat.  Undecim  potentiores  et  elegantiores  ex conditione vulgi consentanei facinoris sub grauibus affixere compedibus ac ingenuum monos Biualdum Gregorii de Botono, quem iuxta principium nostri sarcasmos capitulo septimo recolimus nominasse, pariter <milestone unit="folium" n="62v/63"/> cum seniori nato nomine Gregorium disiunctim tenebroso clauserunt ergastulo.</p>
               <p>Illi viri vires amittunt, disperguntur comitiue, cessat in populo murmur, quilibet pauore suffultus fatetur sub alis et tegimento regnatorum et nobilium et sinu velle quiescere mansuetique ut agniculi efficiuntur, venerantur ingenuum, assentiunt se adherere voluntati pretorum. Quam plurimi quidem, qui huic facinori consensum prebuerant, clam urbem reliquerunt propriumque habitaculum multa deserunt celeritate, ea quod nobilium Iadrę imperio exactum fuerat, hostibus singulariter indicarunt.</p>
               <p>Indagataque rei ueritate modoque tam crudelis proditionis maleficorum, in festo Zebedei apostoli Iacobi in publico et medio foro ciuitatis, ubi vniuersus conuenerat populus deum benedicens ac eorum pastorem, qui patefecit et tam enorme detexit putatum, absque alicuius impeditionis obstaculo illum nobilem pariter cum filio binosque 
<pb n="76"/>
ex illis vndecim plebeiatis elegantioribus idem pretores iusserunt decolare, quatuor ex illis lumine priuari et reliquos sub perpetuis compedibus pronuntiarunt cruciari.</p>
               <p>Tale  enim  crudele  commissum  <milestone unit="folium" n="63/63'"/>  ipsi  iniqui  conceptores  decreuerant effectui perducere, ut hostibus illo die, quo iustitiam compleuerunt, aliquas ex turribus maioribus sitis ex boreali plaga urbis hostibus designare ianuasque ciuitatis, per quas Venetorum exercitus ciuitatem ingredi debebat, reserare. Sed nutu permittente diuino nec isto nec illo gaudere potuerunt intentu.</p>
            </div>
            <div type="caput">
               <head>
                  <add>13.</add> Propter ineffectum proditionis grandis pars exercitus Venetorum recessit,  et  de  confectione  vnius  batifollę</head>
               <p> Sane  intuentes  Veneti,  quod  ipsam  anchoram  nutu  magni  Tonantis  hostes infringerant et quod illa conspiratio dirę conceptionis integraliter extitit iustitia suadente punita, confestim mane lucescente magna pars exercitus pugillum de bastida et particula cunei classium et gallearum propter ineffectum conspirationis Veneti accelerant pontesque illarum ingentium nauium, quibus ciuitas extitit agonizata festinater  dissipare  inchoarunt  ipsoque  die  quoddam  batifollum  cum  monos machina vltra portum, vbi primitus extitit sticatum, reedificarunt. <milestone unit="folium" n="63v/64"/>
               </p>
            </div>
            <div type="caput">
               <head>
                  <add>14.</add> Quomodo Iadertini inimicorum duas combusserunt machinas et qualiter Veneti ceperunt castrum S. Michaelis</head>
               <p> Non quidem Veneti parua simplicitate lentitatis bubine, sed ceu ceruus ad fontes desiderat aquarum, ita Veneti cunctas virtutes in hostes capiendo, immo operando non  cessant.</p>
               <p>Quodam uicenonono Quintilis procurant obsessum statuere contra castrum S. Michaelis  de  monte  ex  tribus  uentis,  sed  ex  quarto  occidentali,  scilicet 

<pb n="77"/>
occidentali gallearum cunneo obsessum firmant plusquam sexcenti pugilles et, dum ipsi pugillatores festinabantur transfretare ad locum, iuxta cantum vesperorum eiusdem diei tubicen latenter submisso sono per vicos urbis titubat, ne strepitum sentiant  inimici,  imperatoque  fidelibus  ciuibus,  ut  arma  amiciant,  versus  valuas migrantes  properent,  et  ibidem  confestim  plusquam  quadringenti  uiri  bellicosi cumulantur ciuitatemque egrediuntur et ad illas duas machinas penes fabricam S. Mathei  constructas,  quas  superius  patefecimus,  suos  gressus  festinanter dirrigunt. Ibidem <milestone unit="folium" n="64/64v"/> aliquot custodes adinueniunt, sex ex illis vita priuantur, ex  oppositis  duo  deficiunt,  reliqui  ex  illis  saltum  properant  ad  sticatum,  actus Iadertinorum singulariter propalant. Inimici accelerant precipitare machinas rogumque ab ipsis instruunt et inextinguibili flama incendunt duasque perticas ibidem repertas securibus particulatim infringunt. Insurgunt obsidentes ad arma, ad defenssandos trabucellos  incendunt,  quos  hostes  sentiunt,  retrocedere  compelluntur  et  valuas vrbis intrant. Satagunt Veneti trabuchos ignea liberari potentia, sed tanta uis flammę ardoris eos occupauerat, quod eos uix defensarent fere totos lare defectos. Quos et ipsi postmodum et quod residuum incombustum fuerat in ruinam subuerterunt et aduersus ipsi conflicti fasceninas ciuitatis concurrunt, quos hostes a meniis iaculis terribiliter imprimunt quod illi coacti bastidam sunt reuersi.</p>
               <p>Porro Nonas Sextilis monos capitaneus oppidi S.</p>
               <p> Michaelis Zoillus de Vrsulino nomine  vocatus,  cupiditate  seductus  castrum  reliquit  et  ad  hostes  <milestone unit="folium" n="64v/65"/> obsidentes aufugit conficiens conspirationem quamdam proditionis castri. Ac eodem solis cursum agente die nobilium vnus ex Venetis tres ingenuos quosdam ex Iadra duosque plebeiatos sub fide sponsionis a cymba ultra portum ibidem aduenientes in terram conscendere precatus est. Cui fide adhibita paratur complacere illius rogantis voluntati et nondum large ab arcella in terram saltum fecerant, ecce quidam ex 

<pb n="78"/>
latibulis adeunt et potenter in ipsos impetum faciunt captiuatosque ad gallearum capitaneum adducunt. Quos iste retinens abire alicubi eos non permitebat. De cuius actu conciues non ualde gaudentes statim octauo Idus Augusti episcopum quendam pro rumore exacto, cum idem viri sub specie fiducie sunt capti ad dictum capitaneum gallearum transmiserunt. Qui capitaneus in hęc uerba prorupit: Expressum iuramentum nos firmasse quempiam hostem Iadertinum quomodolibet posse capere manuque forti  captiuare  notum  faciemus,  quorum  imperio  sumus  Capitaneus  quicquid iusserit, per nos erunt impletura, cum hi captiui non a nobis <milestone unit="folium" n="65/65v"/> fiduciam acceperunt, forsitan ab aliis, qui hac carent auctoritate. His auditis episcopus in urbem accelerat cum obtento commeatu responsiuam pretoribus, pro quorum parte erat destinatus, legaliter indicauit. Illosque captiuos post aliquibus inde retroactis diebus cum reliquis ciuibus Venetis associarunt.</p>
               <p>Parant Veneti, qui in obsessum oppidi S.</p>
               <p> Michaelis conuenerant, ad pugnam, quam quinto Idus Sextilis ab ortu solis inchoant grauissimasque vibices supportant et in magna strage deficiunt. Nam ipsum castellum nullum belli genus pati poterat propter rupium et altitudinem saxorum in vallatione dicti castri existentium, sed gratia illius proditoris Zoilli in tanta clade pugilles se disponebant, cum idem sceleris confictor signum eis dederat. Pugillatores seu defensores oppidi, licet coacti per reliquum capitaneum castri nomine Ioannem de Scherbeç, conciuem, austerrime defenssabant et viriliter hostes imprimebant, nec eo die valuerunt ipsum superare.</p>
               <p>Adusque horam sextam ipse agon dicitur perdurasse. <milestone unit="folium" n="65v/66"/> Atque eodem Idus insontes quosdam infantullos et inocentes egenos, qui valuas elemosynando circuibant extra vrbem egressi, ut alibi saltem eorum vitam sustinerent largius, idem Veneti nulla rationis preuia causa eos hostiliter ceperunt, cum  multis  flagitiis  et  verberibus  eos  colaphizarunt et postmodum  nulla  moti 

<pb n="79"/>
misericordia nec sanctae pietatis intuitu rogum cum ingenti flamma componunt eosque crudeliter in ipsum iactant et in cinerem redigi faciunt. Quid ergo isti iuuenculi mali fecerunt? Non arma contra illos sumpserant, non vltionem appetebant. Sed certe istud horrendum ad astra conuolasse dicitur, pro tanti criminis uindictam postulasse.</p>
               <p>Sed forsan grauius pondus est Iadertinorum quam sint scelera Venetorum. Die immediate subsequenti, scilicet solemnissimi Christi athletę Laurentii, dum hostes parauerant se ad aliam pugnam, sponte defensores illius castri S.</p>
               <p> Michaelis nullo patiente agone, numo obcecati hostibus tradiderunt castrum incolumesque promissas seruando, quod ipsi gratanter acceptarunt ac eundem <milestone unit="folium" n="66/66v"/> fidelem capitaneum cum paucis huic exhibitioni et proditioni tenerrime contradicentibus in compedibus nodarunt et aliquos ex his fidelibus gladio occiderunt.</p>
            </div>
            <div type="caput">
               <head>
                  <add>15.</add> Quomodo diuinitus sticatum dicitur esse accensum ab igne et de quodam miraculo ibidem ostenso</head>
               <p> Iam vicina innotescente meta caudę Leonis in ipsa Sole existente, qua estus non tantum madefacit exteriora sed etiam in intrinseca urere facit, excelsi ningentis constitutione  prima  sabbati  Idus  Sextilis  obducto  ceruleo  aere  tenebrosa  caligo repente, fumus non credo humana industria conflatus, nimia atra condensatio, extitit in  hostium  sticato  vaporatus  et  tantum  auctus,  quod  flamme  incendium  terribili sagacitate  ex  se  euomuit  et  per  diuersa  loca  bastidę  spaciari  cernebatur,  quod plusquam ipsius medietas sticati exusta affirmatur et, nisi tunc tranquilum temporis ether extitisset, nil mirum, quin totum in cinerem fuisset redactum. Vltra centum aureorum  milia  habitatores  eiusdem  perpessi  sunt.  Et  dum  pyr  sui  officium exerceret, <milestone unit="folium" n="66v/67"/> conciues Iadertini coniectarunt sub industrie zelo uel dolositatis specie illos sponte non miraculi expressi diuinitus facti confecisse. Nullis obstantibus 

<pb n="80"/>
 induciis tintinum agonis mox resonare student. Omnes pugilles vrbis ad arma excitat.</p>
               <p>Quilibet ad menium loca constituta celeriter properat iudicium intuentes Dei, sed ne conscientie patiar morsum, vnum indicare proposui, id quod accidit de rogo illo.</p>
               <p>In quodam contubernio in sticato, nam cum ipse lar diuersas domunculas in cinerem conuertisset, cuidam tum se adhesit, in qua vnus clypeus signatus effigie diuersis  admixtis  coloribus  S. Chrysogoni  consedentis  in  sonipede  pendebat, domiciliumque illud vniuersum pariter et clypeum concremauit nil lesionis enigma militis Christi contaminatum, sed ueluti lucis superne illuminatum ac omnium assertione, qui ipsum depictum in clypeo primitus despexerant, nunc splendidiori corruscatione splendescere. Nam sicut profari mendatium, sic occultari miraculum veritatis diuinę est. O quam subito athleta gloriosus ultus est <milestone unit="folium" n="67/67v"/> facinus tam horrendum, quod idem Venetorum exercitus contra illos insontes adolescentulos commisit, quos pridie leuitę Laurentii festo igni adiudicarunt. Non distulit censuram cunctorum inspector in diurniori curriculo labi.</p>
            </div>
            <div type="caput">
               <head>
                  <add>16.</add> Quomodo ęmuli mutuo contulerunt sermones ac etiam de quadam prouisione in Iadra peracta nec non de quadam proditione incompleta</head>
               <p> Sciscitantur  obsidentes  suos  hostes,  si  adhuc  in  obstinata  degerent  duritia.</p>
               <p>Quempiam Venetorum nunciandum inimicis legant, ut ad capitaneos aliquos ex nuntiis exmittant. Mox ipso die, scilicet in Assumptione Dei genitricis solemnitate, binos nobiles isti delegant et ad capitaneos transfretant. Et existentibus istis et illis adinuicem mutua visione se cernentibus, Iadrenses hęc verba protulerunt: Cuius rei  causa  aduentum  nostrum  desiderastis?  Nutui  vestro  complacere  studentes committentes ecce adsumus, ut verba narrando ex vestra parte nostris oratoribus 

<pb n="81"/>
testimonium perhibere valeamus. His auditis multum admirrari uidebantur taliaque ad illos eructarunt verba: Studemus, <milestone unit="folium" n="67v/68"/> penitus negamus aliquem ad uos legasse nec nostro scitu fuisse ea, quę per uos narrantur, neminique per nos imperatum fuisse  aliquem  vestrum  ad  nostri  conspectum  debere  conuenire  nec  iota  vnum ommittere primęue petitioni. Confestim ipsi legati cum obtenta licentia ciuitatem propriam ingrediuntur. Prętoribus reliquisque consulibus aduersariorum verba distincte patefecerunt.</p>
               <p>Sed quamuis Iadertini tremefacti, nihilominus aliquale gerebant hortamen de quodam auxilio, quod prefatus rex bano totius Slauonię nomine quo ille repulsus quondam vocatus est, cum plurimis escis ad vrbem refociliandam sine impeditione induciarum debere festinare, qui lentus et tristis uestigia Vngarorum est secutus. Et nisi hanc spem improuidi Iadertini, quę effectu caruit, prestolati fuissent, iam emuli complexum charitatis consecuti fuissent.</p>
               <p>Agressi quidem pro reficiendo populo quosdam eligunt officiales. Hi rimantur contubernia et domata diuisim per urbem. Annonam quam sufficit pro integro mense ad quos reperiunt, ad esum egenorum uelint <milestone unit="folium" n="68/68v"/> nolint apponentes recipiunt.  Panem  ex  illa  per  vniuersitatem  pinsarum  fore  vnciarum  quinque  et venumdare indigentibus iubent. Et talis visitatio per eosdem officiales singulis mensibus,  inchoando  a  Sextili  et  vsque  ad  metam  penultimi  terminando,  extitit exactum. Iam pro falerno utuntur aceto, inedia ingens carnium fit recentium et sola spes habetur in regis sponsione. Item quidam pessimi urbem reliquerunt.</p>
               <p>Postmodum  suasu  capitaneorum  exercitus  Venetorum  tertio  Nonas  septimi mensis ciuitatem ingrediuntur. Quos obsessi ceperunt funem laqueatum Nonas Septembris in eorum collo appenderunt, vitę finierunt terminum. Ipsoque die recens capitaneus gallearum obsidentium cum suis decem galleis aduenit et venerit vetus 
<pb n="82"/>
transfretauit. Hic nouus vocatus est Andreas Maureceno. Et post aliquibus licet paucis transactis diebus Marcus Iustiniano loco alterius capitanei peruenit. Vsus est officio capitaneatus  in  bastida.  Adhuc  quidem  eternus  custos  vigilare  videtur  in  gestis Iadertinorum, nam decimo die <milestone unit="folium" n="68v/69"/> septimi mensis quidam frater Michael, abbas monasterii Sanctorum Cosme et Damiani de monte diocesis Iadrę, extitit captiuatus pro eo, quia quandam paginam seriei epistolę capitaneo nouo classium per quendam cęnobitam suum collegam, hic etiam captiuatus, clam destinauerat. Cuius exemplum epistolę huius erat continentię: 
    <note place="margin-left">Exemplum epistolę</note>
                  <quote type="epistola">
                     <p>Magnifico  ac  potenti  viro  et  domino,  domino  suo,  domino  Andreę Maureceno, capitaneo generali, frater Michael, abbas Sanctorum Cosme et Damiani monasterii de monte diocesis Iadrę, humili reverentia et salutem prosperam tamquam patri et domino, in quem nos et domus nostra habuit spem, habet et habebit.</p>
                     <p>Semper homines et mulieres totaliter et numquam a mandatis vestrę paternitatis recessimus neque deuiauimus. Vnum, domine mi, multa uobis narrarem mirrabilia de factis domus nostrę, de tribulationibus et infestationibus, quas habuimus cum Marino, fratre nostro, ab inimicis nostris et de aliis nouitatibus Iadrę, si essemus 
<milestone unit="folium" n="69/69'"/>  penes  vos,  et  quando  placebit  dominationi  vestre,  venimus  ad  uos tamquam ad patrem. Multa scripsissem vobis, sed non presummo, verumtamen mittimus vobis fratrem Gregorium, monachum nostrum, qui fuit captiuatus Venetis et, quia data fuit illi licentia a rectoris Iadrę, per menses iam duos egrotauit et nihilominus congrue posset recedere. Sed intelleximus de aduentu vestro, idcirco fecimus  eum  prestolari,  donec  venissetis.  Quapropter  dictum  monachum  informauimus, qui vobis seriem enarabit per totum.</p>
                     <pb n="83"/>
                     <p>Valeat Magnificencia vestra cum augmento prosperitatis nunc et semper! Data Iadrę, die nono intrante Septembris.</p>
                  </quote>
               </p>
               <p>Nullusque iurisdictionis temporalis propter quorundam nobilium interpositionis obstaculos  ausus  fuit  in  ipsum  abbatem  et  eius  collegam  extendere  manum,  sed vsque consumationem discordię captiuus mansit.</p>
            </div>
            <div type="caput">
               <head>
                  <add>17.</add> De quadam iustitia et agone hostium, in quo Iadertini preualuerunt</head>
               <p> Quidam natione Thuscus iniqua conceptione, sed deteriori <milestone unit="folium" n="69v/70"/> proposito executionis, exercitu Venetorum Iadram transfugauit, quem edicto rectorum Iadertini ceperunt. Et Kalendis Octobris mensis quendam angromagulum Iadrę pyratarum inimici inane ceperunt, quem in sui conuerterant vsum. Dirumpunt Veneti machinis cęnacula hostium, ex quibus vna in maiori sticatu confecta iactando precipitauit pro paucis ebdomadis elapsa rursum reparari iussa est. Concupiscunt aggressi sentire semitas exercitus coadunatis metis termini, sed oberrare nequeunt propter artissimum firmatum obsessum, quod nec intro nec extra ciuitatem nullus egredi attemptat.</p>
               <p>Sed  quadam  decima  nocte  Octobris  stipendiarii  Iadrę,  qui  erant  circa  bis quadraginta, eorum aliqui cum obtento commeatu extra vrbem latuere, forsan aliquem ex obsidentibus adipisci potuissent, et ecce illi solitam normam penes fasceninas ciuitatis suos protrahunt gressus. Latentes sentiunt impetumque contra eos viriliter faciunt, ternum numerum ex eis capiunt et in vrbem deducunt ac plurimos <milestone unit="folium" n="70/70'"/> ibidem sauciatos relinqunt. A quibus captiuatis ambiguitas conciuium extitit denudata amplius.</p>
               <pb n="84"/>
               <p>Quidam Iadertini pro inferenda inimicis grauiora dispendia ac propriam patriam aliquali recreationis esu suffulcire, fabricarunt paronem monos transtrorum viginti et trium, quem die prescripti mensis decima e terra in mare natare student, et iam fere medius in equore pulsus. Veneti cernunt, in nimia cordis angustia mouentur.</p>
               <p>Ornat octo galleas capitaneus maris tectas laneis armis lausis, ne offensionem balistę spiculorum paterentur, cum quibus audacter se mouit festinanter erga illum paronem,  sed  more  femineo  abscessit  nihil  probitatis  ostensus  et  cum  penes ipsum accesisset,  indistans  ab  eo  fere  trium  passuum,  se  stabiliuit,  propius nutauit accedere.</p>
               <p>Iadertini  equidem  galleas  hostium  in  portum  remigare  sentiunt,  cite arma suscipiunt,  ad  defensandam  suam  classem  accelerant,  et  ibi  grauiter  remigatores <milestone unit="folium" n="70v/71"/>  gallearum  ex  inimicorum  sagittis  fusticantur.  Conatur  etiam  vna illarum classium accedere ad paronem, ut uiolenter ipsum eripiat et ad portum deducat vel saltem rogum in eum coniectet. Pro aduersariis, qui citabant supra puppi ipsius, qui erant fere pugiles duodecim, crebribus illorum percussionibus telorum ac lapidum necnon spiculorum, quod coactos repellunt, similiter etiam galleas reliquas, quippe nullus remigatorum compertus foret, qui in aliquo artu cicatricis  signum  non  passus  fuisset.  Ex  quibus  plusquam  centenarius  numerus mortem consecuti sunt. Conflicteque gallee et deuicte a portu abierunt nil lesionis 
<pb n="85"/>
defectum illi paroni conficientes, sed aliquos Iadertinos curabili vibice sauciatos reliquerunt.  Cepit  idem  Mars  ab  hora  vesperorum,  vsque  ad  Tytanis  occasum terminauit. Et etiam ex eadem parte urbis eadem hora  vniuersa  plebs  de  sticato conuenit, quos hostes <milestone unit="folium" n="71/71v"/> dura plaga percuserunt, quod ipsi retrocedentes ad propria remearunt.</p>
            </div>
            <div type="caput">
               <head>
                  <add>18.</add> Quomodo ciuitas Iadrę egestatem victus patiebatur</head>
               <p> Profecto existimant Iadertini non tantum ab hominum comitiua et presidio verum etiam a dispositione supernorum fore derelictos, cum in multa clade morentur.</p>
               <p>Iam eorum anniculum pollicitum remotius prolongatur, iam Bacchi liquore ac aceti stomachus priuatur et, quod deterius est, lurco gustus saporata desinit temptare.</p>
               <p>Nam  ille  mendax  banus,  quem  rex  ille  in  fauorem  tam  feruentorum  fidelium transmiserat, sui domini spreuit edictum, suum naturalem appetitum asseritur fore assecutum.  Decet  ei causa tam admirranda,  stupefactio  in  homines  Iadre  est inserta, quod ex animaduersione et tanto infortunio, iudicio permittente diuino, videtur deficere.</p>
               <p>Rursum murmurat ganeo populus et pariter cum illo multi generosi conciues <milestone unit="folium" n="71v/72"/>  suscipiunt  maiores  alas,  cum  nullum  famis  medicamentum  nisi comessatio arbitratur.</p>
               <p>Ingens, cuius non extitit in primordio ipsius vrbis edificatione similis, egestas, nam vnica libra nefrendium argenteis tribus venumdabatur. Arietum intesticulatorum copia haberi non poterat pro vno nec pro infinito obolo. Taurorum et vitulorum libra quelibet argenteo bino et semis, caballorum ac mulorum quaterna deca, pro vnica soluebatur numis ternis deca et sex, ualebat. Monos ouum galinę ereis duodecim, pullus eius pro argenteis bis tetras fiebat concambium, genitrix pullorum vel capo aureum monos et semis venumdabatur, et omnium horum grandissimam vrbs gerebat penuriam.</p>
               <p>Anonę modius vnus pro duodecim aureis haberi non poterat.</p>
               <pb n="86"/>
               <p>Tanta quidem valida fames in ipsa ciuitate turguit, quod venatores murium ac predones cattorum plurimi efficiebantur ciues, quos ad victum conuertebant, quod iam species cattorum ibidem minime reperiri poterat, holeraque crudaque brutorum corpora saturant ventrem, ex rabie <milestone unit="folium" n="72/72v"/> comestationis resarciebant. Nunc hic, nunc ille cumbit animal rationale fame interitum, nunc is tamquam demens vigoreque naturali priuatus vrbem circuit, cibum minime aquiritur, nunc ille venustatis humane formam commutasse conspicitur. Vociferatur strepitus opponentibus fęderi, fit lętalissima plaga non solum in plebeiatos uerum etiam inter generosos. Et nisi tunc illa esca distributa fuisset per comunis officiales, aut hostes suum intentum consecuti fuissent aut omnes conciues defectu cibi spiritum exalassent. Presidium alicunde non prestolantur, in animo fiduciam omnes vnanimiter neccesse appetunt, sed mors vtique ab eis dilatatur, in quanto discrimine ciues et patria morantur. Adhuc geminatum est eorum latitatum odium et abominabilis elatio nec ad illum, qui fertilis est inbecilibus incolumitatis suffragium condare student accedere.</p>
               <p>Sed iustissimus <milestone unit="folium" n="72v/73"/> princeps celestium et infimorum, qui mortem non vult peccatoris, ex insontium virginum puritate hac vice intromittere se neglexerunt, ne vili stupro deputarentur et forsan consonantius monitis sanctorum corporum sponte locum in ipsa ciuitate eligentium, non siniuit illos Iadernos quamuis dignos vsque in finem sic crudeliter, vt putabant, deficere. Quidni obcecati spernibili ignorantia non eligunt nec preficiunt regnatores patrię, qui sapientia cęteris prepollent, sed potius illos, qui amentia quam uirtutis dignitate vigerent iuxta illud Dalmatię prouerbium: Scannum  cecidit,  scannullum  resurexit.  Non  paruum  anathema  supernę predestinationis  in  ipsos  irruit  eorum  exigente  scelere.  Illi,  quanta  splendide <pb n="87"/>

conuiuabantur, qui alebantur vsque ad saturitatem arietum intesticulatorum pro numis paruis ęreis, sub hora qualibet minima mensura falerni tempore felici terno numismate,<milestone unit="folium" n="73/73v"/> integer leporis artus vno et semis argenteo, nam triceni erei minimum valebant argenteum. Nec de micis de mensa cadentibus diuitis cupiebant refici et lympha purissima loco Bacchi pitisant nec valentibus alio naturali motiuo huic passioni remedium nancisci.</p>
               <p>Quodam die septimo Kalendas vltimi mensis in aula comunis extitit generale aggregatum consilium, in quo fere ducenti conuenerant consiliarii disputantes ibidem super gestis tam arduis. Et nondum quicquam in ipso collectionis consilio terminatum fuerat, decreto quorundam nobilium ciuitatis plebs indiscreta in cuneo bellicorum hominum armorum decorata fere ducentorum in foro latiori persistens clamoreque valido resonans neci fore dignum qui concordie obstat, potius asserens velle ense succumbi quam pestiferam subire famem.</p>
               <p>Audiunt  consiliarii  vocum  clangorem,  plurimi  ibidem  accelerant  vna  cum stipendiariis <milestone unit="folium" n="73v/74"/> comunis, qui erant primi numero octuaginta. Illi timentes, ne impetus contra illos esset exactus, vnus pre alium abierunt, sicque collegium extitit commotum. Sed mox sumpto prandio sero Consilium cumulatur et insurgens vnus nobilium vltra septenarium prouectus in locum constitutum ascendit, primitus lachrymis irriguis profluit, demum coram omnibus sui conceptum pollito sermone taliter est prolocutus: &#x93;Statuuntque penitus se velle Venetorum subiicere dominio, cum eorum alitus vicinior sit morti quam huius sęculi vitę.&#x94; Legant quosdam ciues, quosdam conciues ad vtrosque obsidentes capitaneos intentionemque eorum expresse patefacere  compelluntur,  qui  aures  videntur  inclinasse  et  alacriter  auscultasse.</p>
               <p>Conueniunt ęmuli non vnica, sed crebra vice nec isti nec illi sua proponunt partita.</p>
               <p>Denique pro inienda conuentione exhibere obsides quos in pontificis Nicolai <milestone unit="folium" n="74/74'"/>
                  <pb n="88"/>
 celebritate consignant amplius beniuolo comeatu vtrorumque capitaneorum, scilicet  Marci  Iustiniano et Andreę Maureceno, sub quorum dominio vniuersus exercitus Venetorum habebatur, in custodia.</p>
               <p>Ipsi Iadertini sexto Idus Decembris solemnes sex conciues eligunt insignes in missos, quorum nomina sunt hęc: Paulus Stani de Varicassis, Petrus de Matafaris, Bartholus Petri de Sloradis, Nicolaus de Gallelis, Marinus de Calcina et Michael de Cedulinis, ad excelentiam Ducalis imperii flexis vtrisque genibus, pronis et detectis accephalis verboque lachrymabili veniam de commissis exposcendum, quatenus dignetur eorum mellifluam impendere gratiam, cum homini naturale sit deuitare errores, nam pignus prouocat genitorem et creatura creatorem nihilominus cognito sui facinore et infusa penitentia offensa crimina delentur. <milestone unit="folium" n="74v/75"/> Denique manibus Venetorum se tradendum. Et ingrediuntur isti vrbem Venetiarum. Omnes eius conciues concurrunt festinanter ad intuendam Iadertinorum mansuetudinem et multa admirratione cordis commouentur. Ingens iocunditas multiplicatur in ipsa ciuitate, exponunt honorem manthelis extortis ac humili sermone suę legationis seriem coram Duce Andrea Dandolo ac ceteris consiliariis eiusdem in hac forma et tenore: Errauimus sicut ouis, que periit. Parcite deuiatoribus! Veniam petimus, gratiam postulamus.  O  zelatores  iustitię,  intendite  auribus  vestrę  pietatis!  Peccauimus  in conspectu tantę potentię, ad uos currimus, qui non vultis mortem peccatoris, sed ut conuertatur et viuat, qui etiam extensos lacertos et brachia deuiantibus tenetis, vestra magnalia iustitię ignorauimus. A Ducali gloria deposcimus indulgentiam, que cunctis est beniuola <milestone unit="folium" n="75/75v"/> et benigna. Omnia nostra vestra sunt et in vestris relinquimus manibus arbitrioque nutuique tradimus ciuitatem liberam et solutam et quicquid intus et extra eidem pertinet et nos nostraque pignora ad vestri voluntatem et honorem.</p>
               <p>Spondeatis gratiam cum misericordia, vnde fideliter sub alis vestri dominii penitus possimus permanere. Nam humanum est peccare, angelicum emendare et diabolicum perseuerare. Duobus primis confidentes, vnde misericordia, obtemperare curauimus.</p>
               <pb n="89"/>
               <p>Quos Dux et vniuersus comunis tam charitatiue prout dilectum filium pater ad sui amplexatur amorem, errorem per illos insensate exactum penitus inanientes ac eos suauibus elogiis amonentes, vt id quod ore pronuntiarent, plenam ratificationem obtineat, denique tribuere ipsis ciuitatem solutam et liberam vniuersumque ipsius districtum  absque  alicuius  impedimenti  obstaculo.  Promiserunt  <milestone unit="folium" n="75v/76"/>  illi personas et mamonas ciuitatis sex fidelium incolumes seruare, publica roborauerunt priuilegia interueniente hoc fędere nuntiato ratificantesque mutuo pacta et conditiones Iadertinorum, quos Veneti sub potenti deputarent custodia.</p>
               <p>Vnus eorum Iadram adiuit, ut quod per illos roboratum fuerat, per hos efficaciter impleatur. Et dum iste patriam introiuit, vniuersum vulgus iocundatur. Adherent velle parere quicquid sindici et legati Venetis compromiserunt. Ipsosque die, quo idem nuntius vrbem est reuersus, videlicet solemmitate apostoli Thomę seu vicesima prima die mensis Decembris, circa horam vesperorum vniuerse value, quę erant in ciuitate Iadre clausę cementoque fundatę, reserantur et vtrosque capitaneos et cunctam eorum comitiuam per ipsos electam Iadertini locant in possessione, turres fortiliciasque  ciuitatis  eorum  manibus  consignant  descenduntque  a  littore tam terrestris quam maritimus capitaneus <milestone unit="folium" n="76/76v"/> innumerabili comitiua hominum cum simphoniis, tubis ac timpanis et cęteris musicorum instrumentis per valuas arsanę ciuitatem ingrediuntur suosque gressus ad basilicam pastoris urbis protrahunt et ibi senior ac plurima vigens sapientia capitaneus terrestris ascendit pulpitum in multa ciuium, et nobilium et plebeiorum, ac aduenarum societate oratorios prorupit sermones, quibus cunctis ciuibus spondens gratiam ac indulgentiam de comissis.</p>
               <pb n="90"/>
               <p>De quibus ciues hortati, vniuersa turba in spaciori peruenit foro effigiemque illius regis, que in trunco fuerat erecta, remouent, effigiem S. Marci in vexillo depictam in ipso cum laudis iubilatione erigunt.</p>
               <p>Tandem iunior capitaneus maris, scilicet Andreas Maureceno in logia maiori imposito silentio amonuit vniuersos ciues, ut fidelitatem, quam spoponderant, in perpetuum obtineant et quod per eos ac comune et Ducem Venetiarum stabilitum et ratificatum  fuerat  cum  sindicis  comunis  Iadrę  effectualiter  <milestone unit="folium" n="76v/77"/>  erit obseruatum, nec aliquis formidet, sed quilibet suis vtatur vt uult et debet.</p>
               <p>Et dum hęc acta fuissent et completa usque crepusculum, ad grande theatrum comunis ipsi capitanei ascenderunt.</p>
               <p>Iam gubernatur Iadra, diligentius custoditur et feruentius. Gaudent plurimum Veneti de obtenta victoria et iam per eos diu desiderata suasque constitutiones et nouas ordinaciones in ipsa ciuitate proclamant et statuunt per quosque infalibiliter ac efficaciter obseruari.</p>
            </div>
            <div type="caput">
               <head>
                  <add>19.</add> Quomodo Veneti cruciant Iadertinos cum molestatione non obstante eorum  sponsionis  iuramento</head>
               <p> Instruuntur Iadertini, qui tot anxietates sustulerunt, non tantum corporis verum etiam animę nouis escis refocilari iam diu non fragratis, quemadmodum imfans, qui mamma priuatus et inconsuetis alimoniis depascitur. Cum vrbs omni cibo et mero cuiuslibet speciei impinguatur, ingens fit pressura turbę vendentis <milestone unit="folium" n="77/77v"/>  victum  et  ad  sustentamentum  fragilitatis  humanę  fulciunt  ciues  lares  copia victualium ac vino inebriant stomacum.</p>
               <p>Denique die vicesimo tertio vltimi mensis memorati capitanei, qui vicem gerebant rectoris, grande consilium ad campanę sonum, ut moris erat, fecerunt, in quo omnes consiliarii  tactis  corporaliter  Scripturis  quam  compromiserant,  inuiolabiliter  in perpetuum obseruabunt. Similique modo mane facto vniuersi plebeiati in logia maiori in foro sita firmauerunt sacramentaliter.</p>
               <pb n="91"/>
               <p>Et cum sic per aliquot dies licet in maximo persistissent tremore dicti conciues, et ecce repente, scilicet in Kalendas nono Februarii exiit edictum a capitaneis, vt vniuersa ciuium arma describerentur pariter et auferantur. Nec non hęc dum perfecta erant, et ecce aliud mandatum Ducale intonuit, quinquaginta elegantiores ac nobiliores ciues  Venetias  debere  celeriter  adire,  qui  sexto  Kalendas  Februarii  ad  locum  eis constitutum  suum  iter  in  galleis Venetorum  arriperent.  <milestone unit="folium" n="77v/78"/>  Fit  grandis meror in vrbe, fit priuatio tantę nobilitatis, quę in ipsa tempore felici vigebat.</p>
               <p>Vbi nunc eorum palia muricis coloris, vbi eorum indumenta variis suffulta cutibus? Certe faciliter respondetur: sicut elegerunt et quale semen seminarunt, hoc eligent et metent. Habent enim asperrimum camum, qui eorum fastum vsque ad ima protrahet.</p>
               <p>Aquiescere minime insani et vltimi oratores consilio Sapientis voluerunt dicentis: Numquam credas inimico reconciliato. Hoc est illud frenum, de quo miserabiles Iadertini  a  multo  iam  elapso  tempore  formidarunt,  hic  est  ille  biceps  mucro  non solum corpus corruptibile sed etiam animam inmortalem videtur et epar infelicium pertransisse.</p>
               <p>Quam cito iuramentum ipsi Veneti infringerunt, ac si sine lege vt Caldei vitam ducerent, non ęquum videtur tam stupendum nouum per eos exactum fore. Vniuersa per Iadertinos illis collata inanientes pariter <milestone unit="folium" n="78/78v"/> et delentes et nunc recentia fędera contuentur insurgere. Sed non presumendum, quod aliqua interfuit malitia nisi decoris laudisque uenustate aquirenda, si effectus consequeretur operum.</p>
               <p>Deputantur in vrbis custodiam peditum quatuor centenarii equitumque duo, qui continuis dietis ciuitatem valeant ab obstantibus tueri. Precipitantur etiam vtraque sticata atque eorum tabernacula in ruinam destruuntur. Fulciuntque ciuitatem anona et lignamine, si neccesse foret in ciuitate exercendum.</p>
               <pb n="92"/>
               <p>Et adueniente die octauodecimo Martii mensis denarios nobiles a ciuitate Iadrę ablatis reliquis nobilibus Venetiis quiescentibus associarunt, vt numerus sexagenarius adimpletus fuisset, qui eodem tractatu Venetorum prout illi quinquaginta deputati sunt.</p>
            </div>
            <div type="caput">
               <head>
                  <add>20.</add> Excusatio auctoris</head>
               <p> Iam arbitror satis expedite et prolixe ... authoris ...</p>
               <milestone unit="folium" n="78v"/>
            </div>
         </div>
      </body>
   </text>
</TEI>