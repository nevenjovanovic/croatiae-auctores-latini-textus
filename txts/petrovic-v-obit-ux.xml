<TEI xmlns="http://www.tei-c.org/ns/1.0">
   <teiHeader>
      <fileDesc xml:id="petrovic-v-obit-ux">
         <titleStmt>
            <title ref="petrovic-v-obit-ux.opus.25234313709187206">In obitu uxoris elegia, versio electronica</title>
            <author ref="petrov02" key="petrov02">
               <persName xml:lang="hr">Petrović, Vice</persName>
               (1677-1754)
            </author>
            <editor>
               <persName xml:id="DK">
                  <ref target="15157187" type="viaf">Đuro Körbler</ref>
               </persName>
            </editor>
            <respStmt>
               <resp>Electronice descripsit</resp>
               <persName xml:id="MT">Maja Tabak</persName>
            </respStmt>
            <respStmt>
               <resp>Edidit et editionem electronicam praeparavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>Prijepis starijeg znanstvenog izdanja (1911).</edition>
         </editionStmt>
         <extent ana="B">Mg:B verborum 827, versus 122</extent>
         <publicationStmt>
            <p>elektronska verzija: 
               Humboldt Chair of Digital Humanities, 
               <orgName>
                  <ref type="viaf" target="128563333">University of Leipzig</ref>
               </orgName> - Erasmus student training  
               <placeName ref="2879139">Leipzig</placeName>, <date>Ožujka 2014.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Đuro Körbler, Vićentije Petrović Dubrovčanin (1677.-1754.), Rad 186, Zagreb 1911.</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date notBefore="1743-07-03" period="17xx_2_third">post 1743-07-03</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1701-1750</term>
            </keywords>
            <keywords scheme="genre">
               <term>poesis - elegia</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2014-03-20T22:57:25.353714548</date>
            Prva TEI verzija
         </change>
      </revisionDesc>
   </teiHeader>
   <text>
      <body>
         <div type="poesis-elegia" met="elegiacum">
            <head>
            In obitu uxoris
         </head>
            <l n="1">Siccine dividimur, vita mihi carior Uxor,</l>
            <l n="2" met="pentameter">Morte tua nostrum dissociante thorum?</l>
            <l n="3">Siccine me miserum, nunquam relictura, relinquis</l>
            <l n="4" met="pentameter">Me miserum, et Natos, pignora cara, tuos?</l>
            <l n="5">Non te Bactra tenent, non me nunc ultima Thule,</l>
            <l n="6" met="pentameter">Longius est spatium, nos quod abesse facit.</l>
            <l n="7">Nunc mihi, nunc cantum ventosque, amnesque morantem,</l>
            <l n="8" met="pentameter">Nunc cuperem auditas Manibus esse fides.</l>
            <l n="9">Non summo ut faciam quercus descendere ab Aemo;</l>
            <l n="10" met="pentameter">Aut stare immotas voce canentis aves.</l>
            <l n="11">Sed carae ut repetam fugientem conjugis Umbram</l>
            <l n="12" met="pentameter">Nunc prece, nunc <sic>cythara</sic> consociante preces</l>
            <l n="13">Irem audax (amor ipse facem praeferret eunti)</l>
            <l n="14" met="pentameter">Plena tenebrarum per loca, plena metus.</l>
            <l n="15">Atque aliquis miserans maesta de gente silentum,</l>
            <l n="16" met="pentameter">Quos olim simili vulnere stravit amor,</l>
            <l n="17">Ostendens procul Elysium, loca laeta piorum,</l>
            <l n="18" met="pentameter">„Quam petis, ille tenet“, diceret, „ille locus“.</l>
            <l n="19">Non me, non novies Styx interfusa teneret</l>
            <l n="20" met="pentameter">Viminea et novies trajicienda rate.</l>
            <l n="21">Non fera vipereo terreret crine Megaera,</l>
            <l n="22" met="pentameter">Majestas Stygii non truculenta Jovis.</l>
            <l n="23">Forsan et ille pius <sic>lacrymas</sic> ad verba precantis</l>
            <l n="24" met="pentameter">Funderet, et reditum Conjugis annueret.</l>
            <l n="25">Quid loquor ah! demens? non est revocabilis ultra,</l>
            <l n="26" met="pentameter">Transvecta est Stygios quae semel Umbra lacus.</l>
            <l n="27">Non redit ad fontem, quae fontem deserit unda.</l>
            <l n="28" met="pentameter">Non reflorescunt, quae cecidere, rosae.</l>
            <l n="29">Ergo, quod est miseris reliquum solumque levamen,</l>
            <l n="30" met="pentameter">Quo lever, heu! superest nil nisi flere mihi,</l>
            <l n="31">Nil nisi flere meos, saevissima vulnera, casus,</l>
            <l n="32" met="pentameter">Dum cineri uxoris jungar et ipse cinis.</l>
            <l n="33">Vix afflicta Domus geminati insignia luctus</l>
            <l n="34" met="pentameter">Exuerat, madidas non bene sicca genas:</l>
            <l n="35">Ecce cadit saevae jam tertia victima Morti</l>
            <l n="36" met="pentameter">Uxor, vulneribus victima caesa tribus.</l>
            <l n="37">Non fuit illa tibi communi lege necanda,</l>
            <l n="38" met="pentameter">Impia Mors, plagis percutienda fuit.</l>
            <l n="39">Cuncta tui in miseram <sic>consumpsti</sic> tela furoris,</l>
            <l n="40" met="pentameter">In sola haeserunt sed tua tela cute.</l>
            <l n="41">Membra malis cessere, animus fuit altior illis,</l>
            <l n="42" met="pentameter">Tu fragilis victrix corporis, ille tui.</l>
            <l n="43">Saepe opus igne fuit, ferroque; ullumne dolentis</l>
            <l n="44" met="pentameter">Inter eas poenas edidit illa sonum?</l>
            <l n="45">Num viso extimuit ferro, ingemuitve recepto?</l>
            <l n="46" met="pentameter">Non patiens gemitum, sed miser ipse dabam.</l>
            <l n="47">Ah! chalybe immiti languentis caesa rigabat</l>
            <l n="48" met="pentameter">Membra cruor: <sic>lacrymis</sic> non maduere genae.</l>
            <l n="49">Num, quando monita est, momenta novissima vitae</l>
            <l n="50" met="pentameter">Instare, et celeri jam properare gradu?</l>
            <l n="51">Scilicet hos animos illi mens inscia noxae,</l>
            <l n="52" met="pentameter">Inque Deum pietas, et proba vita dabat,</l>
            <l n="53">Hos amor in miseros, miserisque intenta juvandis,</l>
            <l n="54" met="pentameter">Clausa sibi, reliquis semper aperta manus:</l>
            <l n="55">Et vigil in Natos cura, et studium acre tuendae</l>
            <l n="56" met="pentameter">In nivea morum simplicitate domus:</l>
            <l n="57">Et tormenta per haec candentis atrocia ferri,</l>
            <l n="58" met="pentameter">Quae toties visa est sustinuisse libens,</l>
            <l n="59">Posthuma vitandi tormenta, piantia Manes,</l>
            <l n="60" met="pentameter">Spes prope certa, sibi si qua pianda forent.</l>
            <l n="61">Hos animos etiam illa dabant, quae pectore forti</l>
            <l n="62" met="pentameter">Ex gemina amissa vulnera prole tulit.</l>
            <l n="63">O Superi, quantum vidit maeroris amari,</l>
            <l n="64" met="pentameter">Et quantum vidit roboris illa dies!</l>
            <l n="65">Quae caruere genae <sic>lacrymis</sic>, et questibus ora?</l>
            <l n="66" met="pentameter">Fundere nec <sic>lacrymas</sic> visa, nec illa queri.</l>
            <l n="67">Exuerat Matrem coram, Matrem intus agebat,</l>
            <l n="68" met="pentameter">Non se, sed miserum commiserata Virum.</l>
            <l n="69">Dotibus his tantis quid nunc bona corporis addam?</l>
            <l n="70" met="pentameter">Quid cultum ingenuis artibus ingenium?</l>
            <l n="71">Quid quam dulce melos manabat ab ore loquentis,</l>
            <l n="72" met="pentameter">In quo opifex mellis fecerat ipsa favos?</l>
            <l n="73">Talem fata mihi rapuere, immitia fata,</l>
            <l n="74" met="pentameter">Consortem thalami, subsidiumque mei.</l>
            <l n="75">Post duo dilectae crudelia funera prolis,</l>
            <l n="76" met="pentameter">Praesto illa, auxilium quae mihi ferret, erat.</l>
            <l n="77">Tota videbatur gens esse superstes in illa</l>
            <l n="78" met="pentameter">Nullaque, ea salva, membra recisa Domus.</l>
            <l n="79">Nec me illa omnino miserum solante putabam,</l>
            <l n="80" met="pentameter">Illa levamen erat levantis, et illa comes.</l>
            <l n="81">Decrescit siquidem fidas diffusus in aures</l>
            <l n="82" met="pentameter">Luctus, ut in rivos secta fit unda minor.</l>
            <l n="83">Adde alios casus, et quae mala plurima passus,</l>
            <l n="84" met="pentameter">Insontem invidiae vi superante, fui:</l>
            <l n="85">Nunc mihi fraude mala jus libertatis ademptum,</l>
            <l n="86" met="pentameter">Nunc raptae, parcus quas dabat usus, opes.</l>
            <l n="87">Dum tu aderas, uxor, felix dicebar, eramque,</l>
            <l n="88" met="pentameter">Nil nocuit telis sors mihi saeva suis.</l>
            <l n="89">Vim mala perdebant in dulci conjugis ore,</l>
            <l n="90" met="pentameter">Et quam tu, poterant aspera fata minus.</l>
            <l n="91">Cui querar infelix? cui nunc mea tristia dicam?</l>
            <l n="92" met="pentameter">Quae <sic>lacrymas</sic> posthac terget amica manus?</l>
            <l n="93">Cuncta, illa rapta, rapuit manus invida Parcae,</l>
            <l n="94" met="pentameter">Unde afflicta malis mens capiebat opem.</l>
            <l n="95">Nec, quia ter denos mecum una exegerit annos</l>
            <l n="96" met="pentameter">Est mihi, ceu sero rapta, dolenda minus.</l>
            <l n="97">Ah! magis illa ligant, quorum est diuturnior usus,</l>
            <l n="98" met="pentameter">Et plus, quae plus sunt nexa, dirempta dolent.</l>
            <l n="99">Sic tener, ac mollis ramo si ramus adhaesit,</l>
            <l n="100" met="pentameter">Disjungas facili vincla novella manu.</l>
            <l n="101">Frangitur annosus, vel vix victusque gemensque</l>
            <l n="102" met="pentameter">Alter ab amplexu solvitur alterius.</l>
            <l n="103">Nullaque sat longa est, quae desinit esse, voluptas,</l>
            <l n="104" met="pentameter">Et nulla est magno longa in amore mora.</l>
            <l n="105">Longa mora est tali mihi nunc uxore carenti,</l>
            <l n="106" met="pentameter">Omnis mense dies longior, hora die est.</l>
            <l n="107">Quid moror ergo miser? cur non invisa relinquo</l>
            <l n="108" met="pentameter">Lumina? cur te non, o mea vita, sequor?</l>
            <l n="109">Tu mihi dicebas, sine me nil dulce futurum,</l>
            <l n="110" met="pentameter">Non si ipsum flueret nectar in ora, tibi.</l>
            <l n="111">Quo sola ergo fugis, comitem aspernata maritum?</l>
            <l n="112" met="pentameter">In rapidos abeunt cur tua dicta Notos?</l>
            <l n="113">Sed non sola fugis: me tecum, ubicumque moraris,</l>
            <l n="114" met="pentameter">Qui bene nos junxit, vivere cogit amor.</l>
            <l n="115">Una mei pars tecum abiit, minor altera mecum est,</l>
            <l n="116" met="pentameter">Pars abiit melior, plena dolore manet.</l>
            <l n="117">Ast haec ipsa brevi tua post vestigia curret,</l>
            <l n="118" met="pentameter">A majore nequit pars procul esse minor.</l>
            <l n="119">O volet illa dies, quae partes uniat ambas,</l>
            <l n="120" met="pentameter">Meque addat comitem tempus in omne tibi!</l>
            <l n="121">Mors tua divisit, mea nos conjungat, et urna</l>
            <l n="122" met="pentameter">Consociet, thalamus quos sociare nequit.</l>
         </div>
      </body>
   </text>
</TEI>