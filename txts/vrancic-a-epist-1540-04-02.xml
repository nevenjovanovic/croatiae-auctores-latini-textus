<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-a-epist-1540-04-02">
         <titleStmt>
            <title>Antonius Wrancius Ioanni Statilio auunculo (1540-04-02), versio electronica</title>
            <author ref="http://www.wikidata.org/entity/Q512372">
               <persName xml:lang="hr">Vrančić, Antun</persName>
               <date>1504-1573</date>
            </author>
            <editor ref="https://viaf.org/viaf/305743814">
               <persName>
                  <ref target="https://viaf.org/viaf/305743814">Diana Sorić</ref>
               </persName>
            </editor>
            <editor ref="https://viaf.org/viaf/305733170">
               <persName>
                  <ref target="https://viaf.org/viaf/305733170">Teuta Serreqi Jurić</ref>
               </persName>
            </editor>
            <editor ref="http://www.wikidata.org/entity/Q1294312">
               <persName xml:id="Sz">
                  <ref target="http://www.wikidata.org/entity/Q1294312">László Szalay</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName xml:id="NJ">
                  <ref type="wikidata" target="http://www.wikidata.org/entity/Q114878204">Neven Jovanović</ref>
               </persName>
            </respStmt>
         </titleStmt>
         <editionStmt>
            <p>Digitalizat kasnijeg izdanja (2020).</p>
         </editionStmt>
         <extent ana="B">Mg:B Verborum TKTK</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
            Hrvatska.  <date when="2024-02">Veljače 2024</date>.</p>
            <p ana="licence">
               <ptr target="https://creativecommons.org/publicdomain/zero/1.0/"/> The Creative
               Commons CC0 1.0 DEED CC0 1.0 Universal Licence applies to this document. The licence
               was added on February 26, 2024. </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Vrančić, A. (2020) Antun Vrančić: Epistolae ad familiares. 
               Edited by D. Sorić and T. Serreqi Jurić. 
               Zadar: Sveučilište u Zadru.
               
               <note>12. Albae Iuliae Transsyluanae, 2. 4. 1540. MS: OSZK 1681/1 (A) ED: S–W 12</note>
            </bibl>
         </sourceDesc>
      </fileDesc>
      <profileDesc xml:id="verantiusastatilio1540-04-02">
         <settingDesc>
            <place ana="origin">
               <placeName ref="http://www.wikidata.org/entity/Q174665">Alba Iulia</placeName>
            </place>
         </settingDesc>
         <particDesc>
            <person role="sender">
               <persName ref="http://www.wikidata.org/entity/Q512372">Vrančić, Antun</persName>
            </person>
            <person role="recipient">
               <persName ref="http://www.wikidata.org/entity/Q68911465">Statilić, Ivan</persName>
            </person>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1540-04-02" period="15xx_2_third">1540-04-02</date>
            <placeName ref="http://www.wikidata.org/entity/Q174665">Alba Iulia</placeName>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>prosa oratio - epistula</term>
            </keywords>
         </textClass>
      </profileDesc>
      <revisionDesc>
         <change>
            <persName ref="#NJ">
               <ref type="wikidata" target="http://www.wikidata.org/entity/Q114878204">Neven
                  Jovanović</ref>
            </persName>
            <date when="2024-02-27">2024-02-27</date>. 
            Prvo izdanje kao CroALa TEI.
         </change>
      </revisionDesc>
   </teiHeader>
   <text>
      <body>
         <div type="prosa-epistula" corresp="#verantiusastatilio1540-04-02">
            <opener>Antonius Wrancius Ioanni Statilio auunculo salutem</opener>
            <p> Quam ingens dolor est displicere, cui quis aliquando placuerit et placere debeat, si
               uitam uelit, tua me nunc edocuit indignatio. Quae nisi a rigore suo in me grauissime
               concepto desierit, ipse quoque desinam uiuere, quandoquidem nulla potest mihi fieri
               onerosior sarcina quam ira tua, nulla maior iactura quam gratiae tuae, nec
               infelicitas quam segregari abs te. Quum enim fortuna mea ex tua semper fuerit, quum
               felicitas ipsa, honores ornamentaque ex tuis prodiere, qui possum in te et tecum non
               esse, si solus nequeam, nec, si quirem, volo? Quapropter age, avuncule pientissime,
               scis generosi esse animi parcere sponte confessi criminis ad veniam currentibus. Nam
               et leones prostratis parcunt, et divina ira submissione delinquentis in gratiam
               convertitur. Fateor equidem me domi tuae, in qua tu celeberrimas virtutes exerceas,
               cui per me summa reverentia exhiberi debuerat, amoribus operam dedisse, partumque
               Ursulae ex me, nisi me ipsa fallit, meum esse non inficior, neque mentiendo alienum
               facio. Malo siquidem etiam mori, quam vel semel tibi negasse veritatem, cui nemo
               unquam feliciter dixit mendacium. Mulier enim formosa sub unis mecum tectis
               morabatur, utrique aetas integra, anni virides, amor mutuus, loci copia et peragendae
               rei facultas aderat, soloque ipso obtutu vocitabat ferreum, arguebat marmoreum,
               urgebat adamantinum et indignabatur ut statuae ac stipiti, nisi amore respondissem.
               Accedebat ad haec, quod a praesentia mariti, qui Budensis erat, et ab omni teste iam
               annum libera. Nec aliud certe fuit sperandum a muliere iuvene, quam et venustas
               multum commendabat, et in oculis nequitiae totius libidinis oberrabant, et feriae
               Veneris nimis longae taedio verterentur, quam quod peperit. At de me quid dicam? Si
               sic amabar, non redamassem? Si vocabar, non respondissem? Si complectebar, non
               complecterem? Ais, non! Assentior. Verum ubi fuit Salomonis sapientia, Davidis
               sanctitas, Aristotelis philosophia, Alexandri fortitudo, ceterorumque notae virtutis
               heroum constantia, quando de eis amor triumphabat? Profecto non omnes illum
               contentissimum Scipionem Africanum Minorem, non castissimum Xenocratem imitatione
               attingimus. Valde etenim difficilem ac periculosam humani corporis provinciam
               administrandam Deus animis nostris assignavit. Divinus est animus, humanum corpus; et
               quo pacto in profano habitaculo divinus hospes aliquando succumbat? Quam assidue,
               quamdiu in terris commoratur, velut consertis manibus inter sese praeliantur, neque
               ipsa senectute, quae vel solo tempore victor esse consuevit, si virtute non potuit,
               dirimuntur. Verum enimvero tu, qui pro aequitate tua non solum alienis impunita
               delicta non remittis, sed etiam tuorum eorumque propinquissimorum acerrime vindicas,
               oro et obtestor per integritatem tuam, per fortunam, qua es felicissima, per mutuam
               demum nostri sanguinis necessitudinem, velis te avunculum pium ac indulgentem his in
               hunc modum expensis demonstrare, et hanc noxam, ut homo homini, condonare, sciens,
               quam difficile sit sedare cupidinem, ubi iuvenilis ardor lasciva modestia,
               pulchritudine et facilitate tam scitae mulieris praemolliatur. Etenim operam dabo, ut
               in posterum vacuum me ab his offensis contineam, neque indignationem tuam unquam
               exstimulem. Hac tantum sola vice pro magnitudine animi tui paterne agas mecum, teque
               mihi, tibi me restituas et id criminis, quicquid id est, humane aestimes. </p>
            
            <closer>Vale! <dateline>Albae Gyulae, <date when="1540-04-02">IV. Nonas Aprilis MDXL</date>.</dateline></closer>
            
            <note resp="editor"> 12,11–12 leones… parcunt ] cf. Plin. HN 8, 49,1–2 </note>
            <note resp="editor"> 12,4 grauissime ] pravissime S–W </note>
            <note resp="editor"> 23 quod... erat ] corr. edd. e qui Budensis erat, quod a
               praesentia mariti </note>
            <note resp="editor">47 praemolliatur ]  corr. edd. e permolliatur </note>
               
         </div>
         
         </body>
   </text>
</TEI>