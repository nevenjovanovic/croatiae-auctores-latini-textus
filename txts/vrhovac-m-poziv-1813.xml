<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrhovac-m-poziv-1813">
        <titleStmt>
            <title>Ad sacerdotes epistula, versio electronica.</title>
            <author key="vrhov01">
                <persName xml:lang="hr">Vrhovac, Maksimilijan</persName>
                <date>1752-1827</date>
            </author>
            <editor>
               <persName>
                  <ref>Franjo Fancev</ref>
               </persName>
            </editor>
            <respStmt>
                <resp>Hanc editionem electronicam curavit</resp>
                <persName>
                  <ref type="viaf" target="6913774">Neven Jovanović</ref>
               </persName>
            </respStmt>
        </titleStmt>
         <editionStmt>
            <edition>
    Prema kasnijem znanstvenom izdanju (1933).
</edition>
         </editionStmt>
        <extent ana="B">Mg:B 442 verborum</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na Filozofskom fakultetu Sveučilišta u Zagrebu,
            Hrvatska.  <date>Kolovoza 2012</date>.</p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>
               <bibl>15.
                Štampani poziv biskupa Maksimilijana 
                Vrhovca Rakitovačkoga 
                od 26. lipnja 1813. svećenstvu zagrebačke biskupije zbog 
                skupljanja knjiga, rukopisa i narodnoga blaga.
                Fancev, Franjo
                Dokumenti za naše podrijetlo hrvatskoga preporoda (1790-1832)
                U: Građa za povijest književnosti hrvatske. Knj. 12(1933).
                s. 60-62
                <note>Jedan primjerak ovoga poziva ima zagrebačka sveučilišna knjižnica.</note>
                  <note>* Taj poziv preštampao je Lj. Gaj u "Danici ilirskoj" od 11. lipnja 1837.. 
                    br. 24. uz hrvatski prijevod.</note>
               </bibl>
            </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1813-06-26" period="18xx_1_third">26. 6. 1813</date>
        </creation>
         <textClass>
            <keywords scheme="typus">
                <term>prosa</term>
            </keywords>
            <keywords scheme="aetas">
                <term>Litterae recentiores (1600-1850)</term>
                <term>Saeculum 19 (1801-1900)</term>
                <term>1801-1850</term>
            </keywords>
            <keywords scheme="genre">
                <term>prosa oratio - epistula</term>
            </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-08-22</date>
        Prva verzija.
        Latinski spellcheck.
    </change>

      </revisionDesc>
   </teiHeader>
   <text>
    
      <body>
         <pb n="60"/>
         <div type="prosa-epistula">
            <opener>
               <abbr>P. T.</abbr>
            </opener>
        
        
         
        
            <p>Lingua Illyrica a saeculo septimo per Illyrium continuo florescens, 
        a quo Latinis litteris scribi coepit, licet in tot ora diffusa varie 
        pronuncietur, universim tamen suam in vocibus et dictionibus puritatem ac elegantiam; in singularibus rebus apte exprimendis, et 
        sententiis varie aeque ac eleganter efferendis copiam et suavitatem 
        possidet; atque, non obstante particularium dialectorum varietate, 
        aut peregrinarum vocum admixtione, magna ubertas cum puris 
        vocibus in eadem conjuncta semper manet.</p> 
        
            <p>Tam singularium vocabulorum Croaticorum et Slavonicorum 
        collectiones, quam diversa in his linguis carmina, et libri impressi 
        existunt complures; quae omnia amplum perhibent testimonium, 
        quanta amoenitatis et gravitatis virtute patrium hocce idioma niteat; 
        ad cujus majorem perfectionem jam olim celebres viri sua industria 
        multum contulerunt; et quidem in Croatica dialecto, quantum 
        constat, primus Habdelić Georgius per Dictionarium Graecii 1670 
        impressum: postea Belostenec Joannes per suum Gazophylacium 
        Zagrabiae 1740 typis vulgatum; ac demum Jambrešić Andreas per 
        Lexicon aeque Zagrabiae 1742 editum: in Slavonica autem Došen 
        Vitus <foreign xml:lang="hr">Aždaja sedmoglava</foreign> Zagrabiae 1768, Kanižlić Antonius <foreign xml:lang="hr">Sveta 
            Rožalija</foreign> Viennae 1780, ac Ivanošić Antonius <foreign xml:lang="hr">Tri poglavja knjige 
        Poroda</foreign> Zagrabiae 1788 edi curantes sermonis hujus thesaurum 
        multum auxerunt. Successerunt recentioribus temporibus, praeter 
        libros pro usu scholarum nationalium praeclare adaptatos, aliaque 
        egregia vocabularia, duae Croaticae grammaticae, una per Franciscum 
        Kornig 1795, alia per Anonymum 1810 vulgata. Prodiverunt 
         
        
        <pb n="61"/>
        quoque in Croatico idiomate Sacri Sermones tam oríginarii, uti 1784 
        Joannis Mulih, quam ex aliis linguis traducti, uti 1770 Balthasaris 
        Mataković, et 1796 noti libelli Josephi Matijević: nec absimiliter in 
        lingua Slavonica praeclaris viris sua laus deest: qui Auctores elegantiori dicendi genere usi effecerunt, ut vires patrii sermonis pedetentim vigorem ac venustatem accipiant.</p> 
        
            <p>Attamen sive vocum significationes et mutationes, sive enunciationum expressiones hucusque adnotatas spectemus, restant adhuc, 
        quae nec ex horum grammaticis, lexicis et sermonibus ac poematibus, 
        nec ex scholasticis radicalium vocum syllabis depromi possunt: neque 
        accipimus scriptores illos <corr>classicos</corr>, qui prout florente Imperio Romano 
        evenerat, scribendi genere alios longe antecellerent: ut adeo pro 
        aliquibus opportunum subsidium, si non fons, virtutis linguae Croaticae et Slavonicae etiam in communi tam foraneorum dominorum 
        sacerdotum, quam ipsius populi usu latere videatur: sicut enim in 
        cujusvis linguae vernaculae puritate, copia et elegantia prius usus, 
        dein auctoritas dominatur; ita apud nos quod fors Romanis, aliisque 
        ab initio evenerat, similem ornatum non solum ex impressis libris, 
        sed etiam litteratorum et plebis usu repetere possumus: tam enim 
        litteratus, quam plebs <expan>primo</expan> multas Illyricas voces bonas et aptas vel 
        felici casu invenit, vel per alios sparsas fidelius custodit, quas etiam 
        eruditi aut frustra quaerunt, aut non sic aptas inveniunt, aut praeter 
        usum novas inducunt contra sententiam grammaticorum docentium: 
        non esse opus, nova vocabula dare, ubi ab olim exstant: nisi sint 
        res novae inventae: nec verbis applicare novas significationes, veteribus ignotas: sed rectam significationem esse, quae vocabulis prima 
        illorum origine et vi convenit. Tam litteratus, quam plebs dein 
        <expan>secundo</expan> multa adagia sive ab aptis exemplis, et similitudinibus deducta, 
        sive ex aliis linguis ad sensum recte expressa conservat; Croatica 
        certe et Slavonica lingua multis proverbiis sibi propriis abundat. 
        Memorata quoque plebs <expan>tertio</expan> est fidelis custos multarum cantilenarum, 
        culturae linguae deservientium; cum sicut ubique Poetarum authoritas in linguae cultura magnae semper fidei fuit; ita apud nos ejusmodi sacra et profana carmina multiplices praestent usus; nam non 
        minus de bello aut pace, viris principibus aut militaribus ducibus; 
        moribus item et consuetudinibus aut ritibus et indole populi memoriam retinent; quam etiam de vocum proprietatibus, syllabarum 
        quantitatibus totiusque linguae genio ideam praebent.</p> 
        
            <p>Considerato itaque eo: quod lingua Illyrica in plurium deliciis 
        habeatur; in ea quotidie quaepiam <corr>accuratius</corr> scribantur, et nunc per 
        
        <pb n="62"/>
        recens Viennae coalescentem eruditorum virorum societatem, quae 
        in Illyricae linguae dialectis eruderandis et excolendis laborat, ad 
        eximium florem deducenda speretur; ut ejus ubertas, elegantia et 
        virtus tam penitius cognosci, quam magis conservari et augeri valeat; 
        ac vocabulorum puritas, omnia peregrina excludens ac ejus venustas 
        ad ornamentum, quo aliae vernaculae hodie gaudent, accedere possit: 
        eapropter, reliquos inter, Titulatam Dominationem in eo interpello, 
        provoco et requiro: ut specialia vocabula Croatica aut Slavonica: quaevis adagia; et populares cantilenas sive hucusque pro se congestas, 
        sive deinceps colligendas, mecum etiam quo ocyus communicet.</p> 
        
            <p>Desidero summopere ut prout alii in Theologicis, alii in Juridicis, alii in reliquis objectis varias expressiones adnotant; ita, cum 
        caeteris dominis animarum Curatoribus, Titulata Dominatio eo etiam 
        subin suum studium convertat: et imo apta, propria, et rei exprimendae <sic>accomodata</sic> Croatica aut Slavonica vocabula, quibus aut 
        ipse utitur, aut quae in consuetudine quotidiana apud plebem versari 
        observat; nitidiores quoque voces apud populum in objectis et negotiis 
        ruralibus vigentes; nec non substantivis adjectiva, verbis adverbia 
        convenientia, quae pro puritate et decore linguae Illyricae utilia judicat, 
        in sua adversaria referat: omnium vim, usum, significationem et 
        interpretationem adjiciendo. <expan>Secundo</expan> adagia in diversis circumstantiis 
        feliciter <corr>inventa</corr> et selectas quasvis loquendi formulas: dein <expan>tertio</expan> omnes 
        cujusvis generis cantilenas Croaticas aut Slavonicas, cum adnotatione, 
        quantum constaret, quando et a quo ac qua occasione compositae? 
        opportune colligat et haec omnia ad me <corr>successive</corr> transmittat: ac 
        tandem <expan>quarto</expan> cum praeter supra recensitos libros in parochiali bibliotheca, alia <corr>nonnulla</corr> opuscula praesertim antiqua latere possint; 
        requiro, ut talium titulos mihi significet, ac antiquos speciales libellos 
        mecum communicet: sicque omnia Croatici aut Slavonici sermonis 
        producta ad divitias et genium linguae <corr>cognoscendum</corr> apta pro 
        laudabili suo in res patrias affectu mihi indicet, tali suo conatu ad 
        nitorem linguae patriae etiam collaboraturus: quatenus cuncta in 
        congruum usum converti, et quae ruri vagantur, in unum manipulum 
        comportata publicae utilitati in lucem subseque dari possint.</p> 
        
            <closer>
               <dateline>Datum Zagrabiae die 26ta Junii 1813.</dateline> 
               <signed>Maximilianus Verhovac, <abbr>m. p.</abbr> 
        Episcopus Zagrabiensis.</signed>
            </closer> 
        
         
         </div>
      </body>
    
   </text>
</TEI>
