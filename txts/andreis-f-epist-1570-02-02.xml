<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc xml:id="andreis-f-epist-1570-02-02">
            <titleStmt>
                <title>Reverendissimo et observandissimo d. Domino meo Antonio Verantio Archiepiscopo 
                    Strigoniensi etc. in Hungaria, versio electronica</title>
                <author ref="and02">
                    <persName xml:lang="hr">Andreis, Franjo Trankvil</persName>
                    <date>1490-1571</date>
            </author>
                <editor>
               <persName>
                  <ref>László Szalay</ref>
               </persName>
               <persName>
                  <ref>Gusztáv Wenzel</ref>
               </persName>
            </editor>
                <respStmt>
                    <resp>Editionem electronicam praeparavit</resp>
                    <persName>
                  <ref type="viaf" target="6913774">Neven Jovanović</ref>
               </persName>
                </respStmt>
            </titleStmt>
            <editionStmt>
                <edition> Digitalizat kasnijega znanstvenog izdanja (1860-1871). </edition>
            </editionStmt>
            <extent ana="C">Mg:C Verborum 1755</extent>
            <publicationStmt>
                <p>elektronska verzija: Digitalizacija hrvatskih latinista, znanstveni projekt na
                    <orgName><ref type="viaf" target="124389134">Filozofskom fakultetu Sveučilišta u Zagrebu</ref></orgName>, <placeName ref="3186886">Zagreb</placeName> Hrvatska. <date when-iso="2010-12">Prosinca 2010</date>.</p>
            </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl> Verancsics Antal, Összes munkái, vol. 6: vegyes levelek 1538--1549, ed.
                    Szalay László, Pest 1860, nr. 19, p. 32--33. <ref target="http://www.archive.org/details/verancsicsantal06vera">Facsimile
                        digitale apud Archive.org.</ref>
            </bibl>
            <bibl> Verancsics Antal összes munkái [The Complete Works of Antal Verancsics], ed.
                    László Szalay and Gusztáv Wenzel, vol. 7 (Budapest, 1865), Nr. 24, pp. 42--43.
                        <ref target="http://www.archive.org/details/verancsicsantal07vera">Facsimile
                        digitale apud Archive.org.</ref>
            </bibl>
            <bibl> Verancsics Antal összes munkái [The Complete Works of Antal Verancsics], vol.
                    10, Vegyes levelek, 1569-1571 ; közli <editor>
                  <persName>
                     <ref xml:id="editor">Wenzel
                        Gusztáv</ref>
                  </persName>
               </editor>. - Pest, 1871. - (Monumenta Hungariae historica. 2.
                    Scriptores = Magyar történelmi emlékek. Osztály 2. Irók ; 25), Nr. 1, pp. 3--11
                        (<ref target="http://www.archive.org/details/verancsicsantal05wenzgoog">facsimile digitale in Archive.org</ref>)</bibl>
         </sourceDesc>
        </fileDesc>
        <profileDesc xml:id="andreisvrancic15700202">
         <abstract>
            <p/>
         </abstract>
            <settingDesc>
            <place ana="origin">
               <placeName ref="http://www.wikidata.org/wiki/Q189161">Tragurium</placeName>
            </place>
         </settingDesc>
         <particDesc>
             <person role="sender">
               <persName ref="and02">Andreis, Franjo Trankvil</persName>
            </person>
             <person role="recipient">
               <persName ref="vranc01">Vrančić, Antun</persName>
            </person>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
                <date when="1570-02-02" period="15xx_3_third">1570-02-02</date>
            <placeName>Tragurii</placeName>
            </creation>
         <textClass>
                <keywords scheme="typus">
                    <term>prosa</term>
                </keywords>
                <keywords scheme="aetas">
                    <term>Litterae renatae (1400-1600)</term>
                    <term>Saeculum 16 (1501-1600)</term>
                    <term>1501-1550</term>
                    <term>1551-1600</term>
                </keywords>
                <keywords scheme="genre">
                    <term>prosa oratio - epistula</term>
                </keywords>
            </textClass>
      </profileDesc>
        <revisionDesc>
            <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-08-30</date> Svako pismo u posebnoj
                datoteci. </change>
            <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-07-10</date>
                Novo, unificirano zaglavlje. </change>
            <change>
            <date>2010-12-18</date>
            <persName>
               <ref type="viaf" target="6913774">Neven Jovanović</ref>
            </persName> Početna verzija. </change>
        </revisionDesc>
    </teiHeader>
    <text>
        <body>
            <div type="prosa-epistula"
              xml:id="fta-av05"
              corresp="#andreisvrancic15700202">
                <pb n="40"/>

                <gap reason="irrelevant"/>



                <head>
                    <add resp="#editor">XX. Verancsics Antalnak Andronicus Tranquillus.</add>
                </head>

                <note>
                    <date>1570. febr. 2.</date>
                </note>
                <opener>
                    <address>
                  <addrLine>
                     <add resp="#editor">
                        <foreign xml:lang="hu">Kivül:</foreign>
                     </add> Reverendissimo et observandissimo domino, Domino meo Antonio Verantio Archiepiscopo 
                        Strigoniensi <abbr>etc.</abbr> in Hungaria.</addrLine>
               </address>
                    <salute>Reverendissime et observandissime Domine salutem.</salute>
                </opener>
                <p> Etsi mirifice me delectat ac etiam confirmat tenuitas mearum fortunarum, quae
                    singulari Dei dono mihi contigit, mihi inquam, post tot labores exhaustos
                    cupienti procul ambitione atque cupiditate privatim in paupertate, quae custos
                    est innocentiae, degere et extingui; praesertim quod in obeundis negotiis
                    publicis ad salutem civium et populorum nec aetas, nec industria mihi satis
                    idoneae sunt: tamen faveo tibi alio itinere ad decus et gloriam incedenti,
                    susceptis gravioribus curis, aditisque magnis laboribus, ex quibus redundaret
                    salus in universam rempublicam. Nemo quidem inficiatur inculpatae eorum vitae,
                    quos sine querela vixisse constat, repromitti regnum Dei. Sed multo
                    praestabilius cum illis actum est, quibus benignior natura et voluntatem et
                    facultatem tribuit longe lateque grassandi beneficentia in genus humanum, vel
                    docendo ad recta studia laudatosque mores, vel defendendis ab iniuria
                    mortalibus, vel quomodocunque communibus commodis invehendis. Hos coelo
                    terraque, ut iubar solis, claros esse splendereque in perpetuas aethernitates,
                    ac proxime accedere ad Deum <pb n="41"/> conditorem et conservatorem omnium,
                    quem et nos ob beneficia agnoscimus et veneramur, et veteres Optimum
                    appellaverunt. Nam qui malis artibus aut insanientis fortunae indalgentia
                    provehantur ad opes, dignitates , principatus; nihil minus quam ut cuiquam
                    prodessent, sed ut sese libidinibus explerent, ac subiectis impotenter
                    dominarentur: eorum sane omnia cum vita extinguntur, nulla prorsus memoria ne
                    nominis quidem relicta, quasi nunquam in rerum natura fuissent. Et sane,
                    illustrium virorum cunctis aetatibus magna paucitas extitit; alioqui posteritas
                    non fuisset tam ingrata, quin singularem eorum virtutem meminisset, ac
                    litterarum mandasset monumentis. In nostra vero tempora, siquidem fere omnia
                    labuntur in deterius, ista infelicitas latius dimanavit. Vix reperias quemquam
                    eminentiorem, qui non studeat privatis commodis publicis praetermissis, aut ista
                    fluxa et inania famae non anteponat et immortalitati. In hoc Stoici videri
                    volunt non commiserescendo malorum ullius, et cum Catone sentiunt, quem dicere
                    solitum accepimus, hoc turpe verbum vincat utilitas. Amicitias sacra et profana
                    utilitate <corr>metiuntur</corr>, aequi et honesti esse vana nomina existimant.
                    Idcirco misericordia coelestium alumna et supremi luminis assistrix turpiter
                    expulsa nostras sedes reliquit. Tantum autem abest, ut honestati sit relictus
                    aliquis locus, ut illi ipsi omnis pene aditus interclusus esse videatur
                    irrumpendi in domos illustrium. Quamobrem tota respublica mirum in modum
                    convellitur, incubuitque in ruinam cum externis hostibus, per nostram ignaviam
                    assidue impuneque extrema illius <sic>faede</sic> lacerantibus; tum quod nulla
                    virtutem praemia consequantur, vitia quidem ad summum pervasere; quippe flagitii
                    laus <pb n="42"/> et impunitas videntur esse proposita. Proinde ne quis
                    existimet nos in has temporum angustias incidisse ant fatorum serie, aut
                    conversione syderum, aut coelorum influxu. Nostra certe culpa, nostra
                    infidelitate pertrahimur in mala omnia; et nisi rationes vivendi commutemus in
                    melius, vereor, ne tam pertinaciter Deo repugnantes et obduratos in nequitia,
                    una ruina simul omnes involvat. Nam improbitatis vectigal est calamitas et
                    exitium. Atqui altera ex parte adducor in optimam spem infinita bonitate Dei,
                    quod ipse pater misericordiarum succurrat aliquo pacto generi humano per
                    inscitiam erranti, vindicabitque ab interitu suam imaginem, atque restituet in
                    possessionem regni coelestis, qui finis ultimns est hominis in voluntate Domini
                    conquiescentis. Jam incipiunt apparere vestigia quaedam non obscura Divinae
                    clementiae, miserantis nostram infelicitatem, subvecto ex humili loco ad summum
                    fastigium rerum hnmanarum viro impigro, et inflammato cupiditate iuvandi
                    communia commoda; pontifice inquam veteris moris, et sanctorum pontificum
                    strenuo aemulatore; qui dono providentiae genitus et servatus rebus fessis ac
                    pene deploratis, virtute, sapientia, magnitudine animi, lucem in diuturnis
                    tenebris delitescentem, omnibus conspiciendam efferret in publicum; cum antehac
                    evaderent ad summum sacerdotium per sordes et corruptiones perditi homines inita
                    societate cum impuris et contaminatis, suiqne simillimis, heluando et prodigendo
                    nefarie, quae ad reipublicae defensionem et ornamenta superior aetas sapienter
                    constituerat. Hoc igitur Pontifice moderante rempublicam magnae mutationes
                    factae snnt in moribus et vero cultu Christi servatoris. Videmus Romam, urbem
                    gentium ac terrarum <pb n="48"/> principem, quae diu sentina flagitiorum omnium
                    et serva idolorum fuit; unde tanquam ex equo Troiano semina malorum errumpebant
                    in omnes partes orbis Christiani, magno repente miraculo in summam pietatem
                    conversam, exemplum ceteris omnibus caste sancteque vivendi dedisse. Quod si
                    reipsa haererent in vestigiis non dicam Apostolorum, sed huius sancti
                    Pontificis, tam ardenter in rempublicam incumbentis, ii qui lumina Ecclesiae et
                    dici et haberi volunt; brevi beatum orbem futurum putarem: tantam in potentiorum
                    animis, qui spiritu Dei aguntur, esse vim, praecipue ad honesta et salutaria,
                    credam. Quid autem de te sentiam; iudicium meum in hac oportunitate minime
                    subtraham, neque vereor apud te in suspitionem adulationis incurrere, a quo
                    crimine cum natura mea, tam omnis anteacta vita perpetuo me defendit. Satis
                    superque nostrae simplicitati est, vera dicentem, maxime de iis, quae mihi
                    cognita sunt et perspecta, nec odium neqne gratiam mereri. Igitur obiisti
                    plerasque legationes longinquas et difficiles, non minus prudenter ac fideliter.
                    Propterea in dignationem Principum venisti, a quibus praecipuis es ornamentis
                    insignitus, evectusque ad summos honores, quos multi clari generis nec magnis
                    fautoribus, neqne copiis, non etiam diuturna servitate assequi potuerunt; tibi
                    vero non ambienti quidem, propter raram tuae virtutis indolem, ac spe magni
                    cuiusdam in rempublicam ex te futuri successus, ultro delati sunt. Quod si etiam
                    eos appetiisses, nemo tibi vitio verteret, laudi potius ascriberent omnes. Non
                    enim instituisti vitam ad imitationem eorum, qui suas facultates ad pompam et
                    luxum prodigunt, aut suos thesauros iniuria multorum indigne conquisitos et
                    centum obseratos clavibus <pb n="44"/> recondunt; ipsi nec sibi nec cuiquam
                    utiles, evidenti significatione mollis et abiecti animi, neque memoris suae
                    dignitatis. Ceterum, spretis privatis commoditatibus et inani favore vulgi,
                    omnes tuas opes, quod imprimis magnanimum virum decet, profundis ad pios tantum
                    usus et salutaria opera. Cuius rei signum nulli sumptus immodici, non apparata
                    splendide convivia, non gravis abacus multo auro et argento, non pretiosa
                    supellex, nulli stipatores, neque longus ordo famulornm; omnia mediocria pro
                    fortuna, nisi quod quaedam etiam intra modum; tantum autem abest, ut opes
                    accumules atque defodias, ut saepius obstrictus sis aere alieno. Breviter attigi
                    mores tuos, quibus omnem cursum tuae vitae in opibus non admodum magnis
                    laudabiliter temperas; nec dubium, si multo maximae obtigissent, quin praestares
                    eandem pietatem atque magnitudinem animi. Ceterum in hac praeclara tuae virtutis
                    foecunditate si quid indicavero, quod abs te praetermissum esse videatur, quod
                    tamen tuis laudibus non officiat, receptum autem et usitatum possit aliquam
                    accessionem ad gloriam addere: nolim aegre feras; nam in rebus humanis nihil tam
                    perfectum est, quin possit esse perfectius; neque natura parens in unum quemvis
                    mortalem adeo liberalis extitit, in quem omnes animi atque ingenii dotes sic
                    efunderet, cui aliquid non deesset. Itaque censetur optimus inter homines, et
                    proximus Diis immortalibus, quem minima labes imprudentem aspersit. Quocirca
                    neque te huiusmodi peccandi minutiis prorsus libero, licet in horchestra laudis
                    constitisse videaris. Quid autem sit istud negligentiae, quod in te
                    animadvertimus, iam ostendam. Imposuit tibi fortuna, vel potius Deus, magni
                    personam antistitis; quae sane <pb n="45"/> dignitas tantum antecellit regum
                    infulas, quantum praestant anima corpori, coelum terrae, humana Divinis <note resp="#editor">
                        <foreign xml:lang="hu">(igy)</foreign>
                    </note>, et aeterna fluxis. Sacerdotis enimvero muneris scopus est, populos ad
                    quietem et sempiternam securitatem adducere, quam Reges non praestant nisi
                    temporariam, saepe etiam multis amaritudinibus permixtam. Proinde quum tantam
                    molem sustineas administer orbis terrarum principis: adnitendum tibi magnis
                    viribus putamus, cogitandum etiam die ac nocte, ut vocationem tuam fideliter
                    impleas, respondeasque hominum expectationi, iam pridem de te conceptae, nulla
                    culpa praetermissi officii. Quod integre praestare mortalem hominem, nisi Dei
                    spiritu afflatus sit, difficilius est, quam quisquam existimat. Vix invenies,
                    ulli unquam prospere cessisse, qui provinciam aliquam inconsulto aggressus fűit.
                    Propterea ipsi quoque Paulo, cui omnes scientiae et sapientiae numeri Divinitus
                    inerant, tamen iubente Sancto Spiritu adiunctus est Barnabas Apostolus socius et
                    consultor in praedicando evangelio. Hoc documentum sit cuilibet gerenti munus
                    publicum, praesertim ecclesiasticum; ne quis nimium confidens viribus ingenii
                    sui, abiiciat aliena consilia, seque idcirco multis malis involvat. Nemo sapit
                    horis omnibus; is autem recte sapit, qui non gravate melioribus consiliis paret.
                    Atqui quosdam philautia misere corruptos pudet consilia communicare cum aliis
                    vei sapientissimis; putant existimationem contineri, quodcunque per se ipsos
                    duntaxat agendo, vilescere autem, si in consultatione quemvis prudentiorem
                    adhibeant; quo fit, ut temeritatis saepe dent poenas, suoque consilio proprio
                    subvertantur. Eorum vero res gestae floruerunt, qui humanae infirmitatis conscii
                    sapientioribus sese <pb n="46"/> dederunt regendos et recoquendos, et nihil iis
                    inconsultis de rebus maximis deliberarunt. Quos omnes supervacuum est ad
                    praesens recensere; quippe sunt innumerabiles, nec ad nostram rem attinet.
                    Referam tamen unum exemplum in omni vita memorabile, ac viris insignibus semper
                    prae oculis habendnm. Tradunt Regem Pyrrhum, civilibus et imperatoriis artibus
                    nulli regum illustrium inferiorem, palam confessum: se plures urbes eloquentia
                    Cyneae amici et comitis, quam armis cepisse. In hac imitatione velim acquiescas;
                    neque differas acquirere, atque ad <sic>se</sic> quibuscunque possis attrahere,
                    ubicunque fama vulgavit viros sapientia institutoque vivendi celebres, quibuscum
                    utiliter quotidie disceptes atque statuas, quae pertinere videantur non solum ad
                    rationes tuae domus constituendas, degendaeque totius vitae, sed etiam ad
                    ornamenta reipublicae. Interim ego ea erga te fide, quam semper perspexisti
                    sinceram et singularem, profero de scrinio meorum amicorum sacerdotem Xistum
                    nostri generis et sanguinis, Jadra oriundum; virum aetate maturum, et in sacris
                    litteris exercitatum, multaque experientia praestantem. Versatus est cum
                    praecipuis Principibus in Europa, tractavitque res magnas cum laude; huic vero
                    Pontifici, quem tu stadiis omnibus aemularis, non solum cognitus est, verum
                    etiam acceptus. Hunc igitur virum, si abest, ad te accerse, et praesentem
                    mansuetudine tua solita complectere. Quod equidem spero, non solum tibi tuisque
                    omnibus usu magno, sed etiam accessioni tuae gloriae atque ornamento reipublicae
                    non leve adiumentum esse futurum.</p>

                <p>Assiduis nunciis fama percrebuit, Thurcum instruere classem multo maximam, cui
                    adiecit centum <pb n="47"/> pontones ad traiiciendos equos mirae magnitudinis.
                    Eam ob rem multis oborta est sollicitudo et pavor, et eorum quisque timet, ne
                    tam gravis tempestas in suam perniciem evolvatur. Quae res praecipue Venetos
                    maxime urget, eosque timere, ne Cyprus illis adimatur, insula praedives et paene
                    contigua litoribus Asiae, propterea magnis viribus conantur huic occurrere. Alii
                    existimant, Thurcum alias provincias tanto apparatu invasurum esse. Quorundam
                    opinio non absurda est, cui et ipse assentior, qui putant, quod classis
                    Thurcorum navigabit in Hispaniam, id flagitantibus Mauris, qui complures in
                    Betica a Rege Hispaniae defecerunt. Nam Thurcus revera unum Regem Philippum,
                    omnium Principum Christianorum ut potentissimum, aliquantum veretur. Sunt etiam
                    qui rem altius expendunt, ac Thurcum, siquidem tot gravissimis bellis
                    distringitur, Moscovitico, Persico et Arabico; tamen subtili commento persuaderi
                    ceteris posse arbitratur, se ipsum non modo non deiici animo, sed posse etiam
                    aliis bello maritimo negotium exhibere; satis autem ipsi futurum, si tantisper
                    hostes suos hoc pacto in metu continuerit, ac defenderit sua litora. O nimium
                    negligentes <sic>uostros</sic> Principes, qui in tanta oportunitate facile
                    possent se asserere in libertatem; sed <sic>atoniti</sic> expectant, ut Thurcus
                    ab expeditionibus victor et gravis hostis redeat, atque ipsos excindat.</p>
                <closer>
                    <salute>Vale felix.</salute>
                    <dateline>
                        <placeName>Tragurii</placeName>
                        <date when="1570-02-02">2-a Februarii M.D.LXX.</date>
                    </dateline>
                    <signed>Tranquillus servitor mp.</signed>
                </closer>







            </div>
        </body>
    </text>
</TEI>
