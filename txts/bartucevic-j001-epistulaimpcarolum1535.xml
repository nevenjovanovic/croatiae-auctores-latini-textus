<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="bartucevic-j001-epistulaimpcarolum1535">
         <titleStmt>
            <title>Ad illustrissimum inclytumque imperatorem Carolum Hieronimus Bertucius Atticus Dalmata Pharius, versio
               electronica</title>
            <author ref="bart01">
               <persName xml:lang="hr">Bartučević, Jeronim</persName>
               <persName xml:lang="la">Bertucius Atticus, Hieronimus</persName>
               <date>1500 - post 1557, ante 1560</date>
            </author>
            <editor>
               <persName>
                  <ref type="viaf" target="22180722">Darko Novaković</ref>
               </persName>
            </editor>
            <respStmt>
               <resp>Editionem electronicam praeparavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
               Moderno znanstveno izdanje.
               <date>2018-01-13</date>
            </edition>
         </editionStmt>
         <extent ana="B">Mg:C 566 verborum, 84 versus</extent>
         <publicationStmt>
            <publisher>
               <orgName>
                  <ref type="viaf" target="124389134">Filozofski fakultet Sveučilišta u
                     Zagrebu</ref>
               </orgName>
            </publisher>
            <pubPlace>
               <placeName ref="3186886">Zagreb</placeName>
            </pubPlace>
            <date when-iso="2018-01">Siječnja 2018</date>
            <availability>
               <licence target="http://creativecommons.org/licenses/by/3.0/"
                        notBefore="2017-12-25">
                  <p>The Creative Commons Attribution 3.0 Unported (CC BY 3.0) Licence applies to
                     this document.</p>
                  <p>The licence was added on January 13, 2018.</p>
               </licence>
            </availability>
         </publicationStmt>
         <sourceDesc>
            <p>Darko Novaković, "Prvi pisani trag hvarskoga Atika: dvije nepoznate latinske elegije
               Jeronima Bartučevića", U krilu vile latinke: Rasprave o hrvatskom humanizmu, Zagreb
               2015. Latinski tekst prema Marc. lat. XIV 235 /4714/, 27v-29.</p>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1535" precision="low" period="15xx_2_third">post 1535</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>poesis - elegia</term>
               <term>poesis - epistula</term>
            </keywords>
         </textClass>
      </profileDesc>
      <revisionDesc>
         <listChange>
            <change>
               <persName>
                  <ref type="viaf" target="6913774">Neven Jovanović</ref>
               </persName>
               <date>2019-07-20</date>
               Change file name, simplify encoding for maximum CTS compatibility
            </change>
            <change>
               Prva XML verzija.
               <persName>
                  <ref type="viaf" target="6913774">Neven Jovanović</ref>
               </persName>
               <date>2018-01-13T19:08:32.786777700</date>
            </change>
         </listChange>
      </revisionDesc>
   </teiHeader>
   <text type="poesis-epistula"
         xml:base="urn:cts:croala:bartucevic-j001.epistulaimpcarolum1535.croala-lat1:"
         xml:lang="lat">
      <body>
         <head>Ad illustrissimum inclytumque imperatorem Carolum Hieronimus Bertucius Atticus
            Dalmata Pharius</head>
         <l n="1" met="elegiacum"> Undique turbati Caesar spes unica mundi,</l>
         <l n="2" met="elegiacum"> Quo nihil in toto clarius orbe nitet,</l>
         <l n="3" met="elegiacum"> Quantam uirtutem possunt demittere coelo</l>
         <l n="4" met="elegiacum"> Sidera, te exemplar nobile terra tenet.</l>
         <l n="5" met="elegiacum"> Cuncta fuere duces quibus et sunt nunc quoque clari</l>
         <l n="6" met="elegiacum"> Exuperas solus, singula solus habes.</l>
         <l n="7" met="elegiacum"> Omnia cunctaque habeas, uni tibi deest tamen unum</l>
         <l n="8" met="elegiacum"> Quod pro se tantum detinuere dei.</l>
         <l n="9" met="elegiacum"> O si prospiciens orbi terraeque saluti</l>
         <l n="10" met="elegiacum"> Ex superis aliquis, quem mala nostra mouent,</l>
         <l n="11" met="elegiacum"> Hic immortalem faceret te: nec tibi cęli </l>
         <l n="12" met="elegiacum"> Invideo summum perpetuumque bonum.</l>
         <l n="13" met="elegiacum"> Ne cadat at quoniam timeo te terra perempto,</l>
         <l n="14" met="elegiacum"> Exorare opto: talia parce, Deus!</l>
         <l n="15" met="elegiacum"> Hanc modo nutantem clare nam cernimus, at tu</l>
         <l n="16" met="elegiacum"> Ne ruat in preceps, una columna tenes.</l>
         <l n="17" met="elegiacum"> Talibus hinc suplex iusti mitisque piique</l>
         <l n="18" met="elegiacum"> Oravi pręcibus numina sacra Iouis:</l>
         <l n="19" met="elegiacum"> "Dii sua respiciunt", dixi, "si comoda, cive</l>
         <l n="20" met="elegiacum"> Fraudare hoc coelum magnaque damna putant</l>
         <l n="21" met="elegiacum"> Rumpere falaces nexosque hinc ordine nodos</l>
         <l n="22" met="elegiacum"> Nolunt qui, fieri talia posse vetant,</l>
         <l n="23" met="elegiacum"> Iuppiter, his saltem nostris precor annue uotis:</l>
         <l n="24" met="elegiacum"> Hoc tibi tam grato protrahe saecla duci,</l>
         <l n="25" met="elegiacum"> Europę ex Thracum domita feritate triumphis</l>
         <l n="26" met="elegiacum"> Addat dum Lybicis parta trophea locis,</l>
         <l n="27" met="elegiacum"> Immani tutum fratrem dum reddat ab hoste,</l>
         <l n="28" met="elegiacum"> Liberet instanti dum Latiumque malo,</l>
         <l n="29" met="elegiacum"> Dumque fidem ueram confirmet dogmate uero</l>
         <l n="30" met="elegiacum"> Quam lacerat summo gens inimica Deo,</l>
         <l n="31" met="elegiacum"> Dum Petri in portum quassatam turbine et undis</l>
         <l n="32" met="elegiacum"> Ingentem mira deuehat arte ratem.</l>
         <l n="33" met="elegiacum"> Duxerit in terris cum sospes Nestoris annos,</l>
         <l n="34" met="elegiacum"> Saecla noua his sęclis, Iuppiter adde, precor,</l>
         <l n="35" met="elegiacum"> Quo mare, quo felix sub Caesare terra quiescat,</l>
         <l n="36" met="elegiacum"> Quę longo optata tempore pace caret,</l>
         <l n="37" met="elegiacum"> Ah, loca que Oceanus passim circumfluit hosti,</l>
         <l n="38" met="elegiacum"> Communi in praedam tradere cuncta iubes,</l>
         <l n="39" met="elegiacum"> Solis ad occasum, ue nobis, solis ab ortu</l>
         <l n="40" met="elegiacum"> Vix ulla est diro quae plaga Thrace uacat.</l>
         <l n="41" met="elegiacum"> Traiectis Istro, Sauo, Drauoque fluentis</l>
         <l n="42" met="elegiacum"> Innumero Ungarię milite strauit humum.</l>
         <l n="43" met="elegiacum"> Quo penetrare audet, cernis, iam classibus Helles</l>
         <l n="44" met="elegiacum"> Egressum ponto Galica terra tenet.</l>
         <l n="45" met="elegiacum"> Proh scelus, est portus tranquillus, debuit esse</l>
         <l n="46" met="elegiacum"> Que merito huic hosti saeua Malea fero.</l>
         <l n="47" met="elegiacum"> Dispudeat tandem scelerati federis illum,</l>
         <l n="48" met="elegiacum"> Abrumpat foedę vincula amicitię.</l>
         <l n="49" met="elegiacum"> Unde abiit mea musa redit. Mortalia libras</l>
         <l n="50" met="elegiacum"> Tu deus astriferi iustus ab arce poli:</l>
         <l n="51" met="elegiacum"> Si tibi cura tui mundi est, sic consule mundo</l>
         <l n="52" met="elegiacum"> Vt nostra hic suplex te modo voce rogat."</l>
         <l n="53" met="elegiacum"> Haec ego; tunc sacro nutu, quo cuncta gubernat,</l>
         <l n="54" met="elegiacum"> Vultu mortales quoque beare solet,</l>
         <l n="55" met="elegiacum"> Annuit his iustus precibus regnator Olympi,</l>
         <l n="56" met="elegiacum"> Iustis et Parcis talia iussa dedit:</l>
         <l n="57" met="elegiacum"> "Ducite concordes felicia stamina mundo,</l>
         <l n="58" met="elegiacum"> Prospera sint Carolo numine cuncta meo."</l>
         <l n="59" met="elegiacum"> His breviter dictis tacuit tonuitque sereno</l>
         <l n="60" met="elegiacum"> Caelo; letitię signa dedere poli.</l>
         <l n="61" met="elegiacum"> Sic modo quassanti qui spes es, mox eris unus</l>
         <l n="62" met="elegiacum"> Pacati dominus, mox pater orbis eris,</l>
         <l n="63" met="elegiacum"> Tamque tibi Ganges quam seruiet ultima Thile,</l>
         <l n="64" met="elegiacum"> Tam Phrix, Persa, Cilix quam Scytha, Parthus, Arabs.</l>
         <l n="65" met="elegiacum"> Nunc sine more furens Thrax et sine more superbus</l>
         <l n="66" met="elegiacum"> Iam sua deuictus sub iuga cola dabit,</l>
         <l n="67" met="elegiacum"> Perfidus atque tibi, Caesar, cum cedet in armis,</l>
         <l n="68" met="elegiacum"> Cum cedent castris Thracia castra tuis,</l>
         <l n="69" met="elegiacum"> Libera terra malis tua nomina tollet ad astra</l>
         <l n="70" met="elegiacum"> Et te mortalem dicet adesse deum</l>
         <l n="71" met="elegiacum"> Innumerosque tibi tribuet cum laeta triumphos,</l>
         <l n="72" met="elegiacum"> Caesaribus quales inclyta Roma dedit,</l>
         <l n="73" met="elegiacum"> Hinc tibi diuinos uiuo praestabit honores</l>
         <l n="74" met="elegiacum"> Foelix et ductu facta beata tuo.</l>
         <l n="75" met="elegiacum"> Que poterit dabit hec, non que tua gesta requirent,</l>
         <l n="76" met="elegiacum"> Sed tandem tribuet pręmia digna polus.</l>
         <l n="77" met="elegiacum"> Lęti te expectant Polux Castorque iubente </l>
         <l n="78" met="elegiacum"> Sic foue ut excipiant te mediumque locent.</l>
         <l n="79" met="elegiacum"> Vade age, rumpe moras, fatalia castra moueto,</l>
         <l n="80" met="elegiacum"> Iusta tibi causa est, sunt pia et arma tibi.</l>
         <l n="81" met="elegiacum"> Vade age, ne haec laniet crudelis diraque mundum;</l>
         <l n="82" met="elegiacum"> Immanem leto det tua dextra feram!</l>
         <l n="83" met="elegiacum"> Vade age, mortales iam iam "Saturnia" dicent</l>
         <l n="84" met="elegiacum"> "Saecla sub Hesperio Caesare mundus habet!"</l>
      </body>
   </text>
</TEI>
