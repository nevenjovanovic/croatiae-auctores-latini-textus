<TEI xmlns="http://www.tei-c.org/ns/1.0">
   <teiHeader>
      <fileDesc xml:id="juric-s-praefatio">
         <titleStmt>
            <title>Praefatio in Iugoslaviae scriptores Latinos recentioris aetatis, versio electronica</title>
            <author ref="http://www.wikidata.org/entity/Q99228714">
               <persName>Jurić, Šime</persName>
               <date from="1915" to="2004">1915-2004</date>
            </author>
            <respStmt>
               <resp>Hanc editionem electronicam curavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>Digitalizat prema tiskanom izdanju (1971).</edition>
         </editionStmt>
         <extent ana="C">Mg:C 1646 verborum</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
                    projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
                    Hrvatska.  <date when="2013-07">Srpnja 2013</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Šime Jurić, Iugoslaviae scriptores Latini recentioris aetatis. Pars I: Opera scriptorum Latinorum natione Croatarum usque ad annum MDCCCXLVIII typis edita. Tomus I: index alphabeticus. Tomus II: Index systematicus. Zagabria 1968–1971.</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1971" period="19xx_3_third">1971</date>
            <placeName>Zagreb</placeName>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae novissimae (1850-2000)</term>
               <term>Saeculum 20 (1901-2000)</term>
               <term>1951-2000</term>
            </keywords>
            <keywords scheme="genre">
               <term>prosa oratio - praefatio</term>
            </keywords>
         </textClass>
      </profileDesc>
      <revisionDesc>
         <change>
            <date>2013-07-02</date>
            <persName>
               <ref type="viaf" target="6913774">Neven Jovanović</ref>
            </persName>
                Versio prima.
            </change>
      </revisionDesc>
   </teiHeader>
   <text>
      <body>
         <pb n="Va"/>
         <div>
            <head>PRAEFATIO AUCTORIS IN TOMUM I</head>
            <p>Studium litterarum Latinarum ad cultum atque humanitatem populi Croatici <sic>cognoscenda</sic> maximi momenti
    est. Quid enim hic populus ab adventu suo in Haemi
    paeninsulam usque ad hodiernum diem doctrinae
    atque humanitati praestiterit, neutiquam recte aestimare poteris, si incredibilem fere eius Latine scribendi
    diligentiam exceperis. Ineunte saeculo VII <abbr>ae. v.</abbr> sede
    e Transcarpathicis regionibus translata in fines Dalmatiae, Pannoniae, Histriae, regionum quas olim Romani insederant, ubi tunc quoque sermo Latinus magna in parte terebatur, maioribus nostris statim usus cum
    idiomate Latino intercessit. Latine enim communicabant inter se incolae maritimarum urbium, Latina scribebantur mandata et resolutiones auctoritatum Francorum, ea erat lingua tum potentissimae ecclesiae Romanae. Mirandumne est, quod in Croatia quoque - non
    aliter ac in aliis Europae occidentalis regionibus - his
    remotissimis temporibus sermo Latinus ad solemniora
    rei publicae negotia tractanda adhibebatur quodque antiquissimae inscriptiones lapidariae Croaticae aliaque
    documenta cancellariae aulicae Croatarum lingua Latina exarabantur?
</p>
            <p>Quod vero initio ob necessitatem factum est, procedente tempore et politioribus saeculis in consuetudinem
    venit. Non neglecta lingua vernacula (quam semper
    quovis sacrificiorum genere defendere parati erant)
    Croatae altiorum coetuum linguam Latinam tamquam
    alterum sermonem patrium adamaverunt et apud se civitate donaverunt. Caeterum cognitio linguae Latinae
    maioribus nostris utilissima erat, quia ei tantum, qui
    Latine sciebat, aditus ad liberalia studia aperiebatur
    viaque ad exteras quascunque terras patebat.</p>
            <p>Quamque brevi toti nationi Croaticae ter quaterve
    saeculis diuturna et gravissima bella cum Turcis gerenda erant, maiores nostri nec inter arma commercium
    cum Ciceronis lingua intermiserunt. Ludi, gymnasia,
    academiae, quae volventibus annis variis in urbibus »reliquiarum« Croatiae constituebantur, bonarum artium et
    latinitatis sacraria exstiterunt. Sermo Latinus Croatis
    quasi publicus evasit. Inde factum est, ut universa
    fere iuris publici ac privati monumenta (leges et articuli diaetales, diplomata, acta iudiciaria et notaria, litterae privatorum) longo saeculorum tractu Latine scriberentur. Haec lingua adhibebatur in curiis, tribunalibus, in foris, in publicis congregationibus, in scholis,
    quin etiam in familiaribus et privatis congressibus.
    Sacerdotes, nobiles, cives, milites, docti indoctique omni
    ope nitebantur, ut Latinis litteris instituerentur Latinoque sermone assuescerent. Non videbatur, ut Ciceronis verbis utar, tam praeclarum esse scire Latine,
    quam turpe nescire. Nihilominus lingua Latina, quippe
    quae plebis non propria fuerit, apud Croatas nullo <pb n="Vb"/>
    modo communis dici potest, sed lingua tantum cultorum virorum. quibus in scholis cum labore discenda
    erat.</p>
            <p>In his condicionibus orta sunt apud Croatas multa
    opera lingua Latina conscripta (magna ex parte <corr>inedita</corr>), quae rei publicae litterariae totius Europae nunc quoque decori sunt. Scriptores Croatici, qui sermone Latino scripserunt, nullum genus scribendi a se alienum
    putabant. Eorum id genus opera tam multa sunt, ut
    a quodam nostro viro docto<ref/> vetustiores Croatarum litterae optimo iure bilingues, i.e. Croaticae et Latinae
    dictae sint. Si in hac Croatarum elegantissima Latinitate scribentium multitudine quaeras, cuinam palma
    danda sit, auctoribus, qui saeculo XVIII primisque triginta annis saeculi XIX floruerunt et quorum plerique
    Ragusii nati sunt, illam prae ceteris deberi invenias. Hi
    enim scriptores in adhibenda lingua Latina tantam
    cognitionem, praestantiam nitoremque exhibuerunt, ut
    ab universis fere eiusdem temporis viris eruditis uno
    ore celeberrimis veteribus scriptoribus aequiparandi dicerentur.</p>
            <p>Facere non possum, quin hic magnum numerum nostratium, qui lingua Latina usi sint, meliorem vitae
    partem, immo omnem vitam in diversis Europae partibus transegisse atque patriae suae parum profuisse,
    dolenti animo commemorem. Verumtamen cum plurimi eorum acerrimi ingenii essent litterisque ac studiis
    impigram operam navarent, tantam apud exteras nationes famam sibi conciliaverunt, ut patriae suae gloriam non parum auxerint. Inter hos nostros linguae Latinae cultores multi ardentissimo patriae amore enituerunt. Testantur id verba Nicolai Modrussiensis, assertoris liturgiae glagoliticae, Georgii Sisgorei, Marci
    Maruli Spalatensis, Simonis Begnii ceterorumque oratorum populi Croatici, qui apud aulas Europaeas auxilium contra immanissimum Turcam implorabant, Antonii Verantii, Matthiae Flacii Illyrici, Dominici Zavorei, Vincentii Priboevi, Stephani Gradii,.Pauli Ritteri, Rogerii   Iosephi Boskovich, Titi Brezovatsky, Pauli Stoosz, Francisci Millashinovich, Josephi Georgii
    Strossmayer, plurimorum ceterorum. Anonymus Dalmata (<q>Cyllenius Dalmaticus e civitate Macarensi</q>)
    circa annum 1840. ore Pauli Stoosz Latine canit:
    
    <quote>
                  <l>Me natale solum retinet, me patria cara</l>
                  <l>Dulce ligat, vinctumque fovet mihi pectus in ulnis</l>
                  <l>Mater amata suis, et non nisi moesta cupressus</l>
                  <l>Dum superincumbens tumulo mea fata dolebit,</l>
                  <l>A se divulsum me natio cara videbit.</l>
               </quote>
            </p>
            <note>1 <bibl>V. Gortan. Klasična gimnazija i naša kulturna baština.
        (Zbornik Zagrebačke klasične gimnazije. Zagreb, 1957., str.
        85.).</bibl>
            </note>
            <pb n="VIa"/>
            <p>Haec idcirco silentio praetermittenda non censui,
    quod sunt quidam exteri viri, litteris et rebus politicis
    dediti, qui singulare studium linguae Latinae apud
    maiores nostros perverse interpretari non desinunt.</p>
            <p>Memoratu dignum est Croatas in politicis et diaetalibus negotiis sermone Latino diutius quam omnes alios
    Europae populos usos esse, nempe usque ad diem 23.
    Octobris 1847. Is enim sermo in nationali libertate asserenda et linguis Germanica et Hungarica, quae iis
    imponebantur, propulsandis magno iis adiumento fuit.</p>
            <p> E litterarum hereditate, quae apud Croatas lingua
    Latina conscripta est, in apposito elencho opera usque
    ad medium praeteritum saeculum typis edita recensere aggressus sum. Hic autem non solum ea opera intelligenda sunt, quae a Croatis proprio marte Latine condita sunt, verum et illa, quae ab iis e qualibet lingua
    in Latinum translata sunt quaeve auctores Croatici
    commentariis vel notis Latinis illustraverunt sive denuo domi vel alibi ediderunt. In hoc opere concinnando
    non mihi proposui texere prolixiorem catalogum historico-criticum vel bibliographiam plenam, quam dicunt,
    librorum id genus, sed pro viribus recensere opera
    cognitione potissime digna, quod studiosis Lexico latinitatis recentioris aetatis Iugoslaviae condendo vacantibus inserviret.</p>
            <p>Cum autem apud nos, quod ego sciam, nemo adhuc
    provinciam istam exantlaverit, licet sperare, deficientibus aliis subsidiis bibliographicis, hunc indicem ceteris
    quoque viris doctis alicuius utilitatis fore.</p>
            <p>Ut nunc res est, absolutam litterarum Latinarum
    Croatiae bibliographiam ad praesens confici non posse
    persuasum mihi habeo. Litterarum populi Croatici hereditas diversissimis de causis tam distracta est, ut ad
    omnium librorum editiones comparandas plurimorum
    eruditio et longa indefessaque indagatio requirantur.
    Si hic labor ad elaborandam Latinitatis Croaticae bibliographiam, quae jam dudum in votis multorum
    est, vel minimum contulerit, id mihi satis superque
    erit.</p>
            <p>Res, quae in hoc indice compendiario stilo referuntur, e nonnullis bibliothecis et archivis variorumque
    scriptorum auctoritate erutae sunt. Fons uberrimus in
    colligendis notis mihi fuit Bibliotheca nationalis et
    universitaria Zagrabiensis, quae inter veterum librorum
    Croaticorum possessores omnibus longe praeeminet.
    Librorum collectioni addendi sunt ingentes illi catalogi
    Bibliothecae Musaei Britannici et Bibliothecae nationalis Galliae, typis editi, tum notissima opera bibliographica in calce huius Indicis memorata C. Estreicheri, G. Petrik. C. Szabó, J. Szinnyei, M. D. Grmek, ceterorum, quae in ea bibliotheca asservantur
    quaeque mihi ad supplendas lacunas maximum subsidium praestiterunt. Aliae bibliothecae et archiva, quae pro! brevissimo tempore adire potui, sunt: Bibliotheca
    metropolitana Zagrabiensis, Bibliotheca Academiae
    <pb n="VIb"/>
    Slavorum meridionalium Zagrabiensis, Bibliotheca conventus Fratrum minorum Ragusii, Bibliothecae scientiarum Ragusii, Spalati, Iaderae, duo Archiva historica
    Iaderae et Zagrabiae. Auctor huius indicis, parvo spatio ad perficiendum opus sibi relicto, ex memoratis
    thesauris librorum non omnia depromere et invisere
    potuit, ut voluerat, sed non raro ex catalogis ipsis ei
    hauriendum fuit. Simili modo, quae ex singulis auctoribus deprompserat, deficientibus ipsis libris aliisve testimoniis, recognoscere nequivit, sed, ut invenerat, retulit.
</p>
            <p>Quae omnia si benevolus lector, aequus rerum aestimator, recte consideraverit, spero fore, ut multis, quae
    in hoc indice minus elaborata videantur, benigne indulgeat. Nihilominus in hoc elencho plurima nova adducuntur, quae litterarum Croaticarum historiae adhuc
    latuerunt. Lacunis enim supplendis imprimis operam
    navandam censui ad bibliographiam nostram id maximi momenti esse existimans.</p>
            <p>Doleo, quod (licet consulto id fecerim) hunc in censum inserere omisi quosdam scriptores, qui a Croatia
    oriundi extra Croatiam vixerunt et quorum vita et
    opera accuratiore perscrutatione indigent, puta Franciscum Nigrum, Julium Camillum Delminium, Juvencum Caelium Calanum Dalmatam, quaedam familiae
    Kollonitschianae membra, Georgium Horvath-Stansithium, Martinum Georgium Kovachich ceteros nec
    non alieniigenas quosdam, qui apud nos degentes <q>nostraque merentes stipendia doctrina et eruditione claruerunt</q>. Quae omnia supplementis subsequenter adici
    poterunt.</p>
            <p>De norma, quam in recensendis libris adhibui, haec
    moneo: Nomina auctorum forma usitatissima et orthographia horum temporum afferuntur, ad quam formam
    lector semper ab aliis formis remittitur. Ne huius elenchi ambitus ultra modum augeretur, titulos librorum
    non integros exscripsi, sed partes minoris momenti,
    quas ad agnoscendum opus vel operis editionem supervacaneas arbitratus sum, abbreviari vel prorsus omittere non dubitavi. Resecta notis ... ubique indicantur.
    Ubicumque cognitum habui locum editionis, nomen typographi vel eius cuius impensis liber impressus est,
    annum editionis formamque libri, numerum paginarum
    vel foliorum exhibenda curavi.</p>
            <p>Singulis editionibus notas adieci paucas, quas ad
    quaedam illustranda vel detegenda utiles iudicavi. In
    conscribendis notis usus sum sermone Latino, quo exteris quoque viris usus huius indicis commodior fieret.</p>
            <p>Oro et rogo benevolos lectores, quae hoc in opere
    emendanda vel supplenda animadvertant, ut vel ipsi
    suppleant vel me certiorem facere dignentur, quo prius
    in supplementis edendis addi et corrigi possint.</p>
            <p>Omnibus, qui in perficiendo hoc elencho quolibet
    modo me adiuverunt, praecipue doctori Aurelio Herkov, gratias ago maximas.</p>
         </div>
         <pb n="VIIa"/>
         <div>
            <head>PRAEFATIO AUCTORIS IN TOMUM II</head>
            <p>Posteaquam Indicem scriptorum Croaticorum, qui
    Opera sua usque ad annum 1848. lingua Latina vulgaverunt, ordine alphabetico edidi, prodit nunc nova editio Indicis seu Tomus II eorundem operum ordine secundum classes digestus.</p>
            <p>Editio prior variis de causis polygraphi ope edita est,
    inde nullo modo fieri potuit, quin multa in ea errata
    remanerent. Haec itaque spalmata typothetica aliaque
    quaedam menda, quae culpa nostra libro irrepserant, in
    nova editione imprimis sub limam revocanda putavi.
    In decursu autem laboris id quoque semper prae oculis habebam, ut et alia opera Latina nostratium, quae
    priori Tomo abesse dolebam, pro viribus in hunc novum Tomum referrem. Ad supplendum opus etsi et
    tempus et subsidia in adeundis bibliothecis prorsum
    deerant, nihilominus CCL plus minusve titulos novos <pb n="VIIb"/>
    adiectos, lector, invenies. Parum est, concedo, sed et
    exigua hoc in genere additamenta aliquid prodesse
    videntur.</p>
            <p>Quod ad novam operis dispositionem attinet, memorandum est opera pro ratione obiecti, quod pertractant,
    in praesenti Tomo in XXI classes divisa esse, quarum
    seriem Conspectus operis, qui libro praemissus est,
    exhibet. In una quaque classe opera ordine chronologico enumerantur, ita enim statum et progressum cuiuslibet disciplinae per seriem temporis quivis facile distinguere valebit.</p>
            <p>Pro maiore lectorum commoditate subnectitur copiosus auctorum index alphabeticus.</p>
            <p>In fine grato animo memoro me in adornanda hac
    editione opera doctoris Dana Čučković assidue adiutum
    esse.</p>
            <closer>
               <dateline>Scribebam in Metropoli Croatiae <date when="1971-04-01">Kalendis Aprilibus
    anno MCMLXXI</date>.</dateline>
            </closer>
         </div>
      </body>
   </text>
</TEI>