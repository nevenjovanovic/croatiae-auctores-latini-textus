<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc xml:id="nascimbeni-epistula-1563">
            <titleStmt>
                <title>Epistula dedicatoria in M. Tullii Ciceronis de inventione libros commentario ad Senatum Rhaccusinum (1563), versio electronica</title>
                <author ref="http://www.wikidata.org/entity/Q112422900">
                    <persName xml:lang="la">Nascimbaenus Nascimbaenius</persName>
                    <persName xml:lang="it">Nascimbene Nascimbeni</persName>
                    , <placeName>Ferrara</placeName>, <date notBefore="1575">m. post 1575</date>
                </author>
                <respStmt>
                    <resp>Hanc editionem electronicam curavit</resp>
                    <persName xml:id="NJ">
                        <ref type="wikidata" target="http://www.wikidata.org/entity/Q114878204">Neven Jovanović</ref>
                    </persName>
                </respStmt>
            </titleStmt>
            <publicationStmt>
                <p>elektronska verzija: Digitalizacija hrvatskih latinista, znanstveni
                    projekt na Filozofskom fakultetu Sveučilišta u Zagrebu,
                    Hrvatska.  <date when="2010-01">siječnja 2010</date></p>
                <p ana="licence">
                    <ptr target="https://creativecommons.org/publicdomain/zero/1.0/"/> The Creative
                    Commons CC0 1.0 DEED CC0 1.0 Universal Licence applies to this document. The licence
                    was added on January 21, 2024. </p>
            </publicationStmt>
            <sourceDesc>
                <p>
                    <bibl>Nascimbene Nascimbeni, et Marcus Tullius Cicero. Nascimbaeni Nascimbaenii Ferrariensis in M. Tullii Ciceronis de inventione libros commentarius ad Senatum Rhaccusinum. Venetiis, apud Bologninum Zalterium. 1563.
                        <ptr type="google" target="https://books.google.hr/books?id=iVWMusCBKrkC"/>
                        <ptr type="archive.org" target="https://n2t.net/ark:/13960/t2g76dd8k"/>
                    </bibl></p>
            </sourceDesc>
        </fileDesc>
        <profileDesc>
            <creation>
                <date when="1563" period="15xx_2_third">1563</date>
            </creation>
            <textClass>
                <keywords scheme="typus">
                    <term>prosa</term>
                </keywords>
                <keywords scheme="aetas">
                    <term>Litterae renatae (1400-1600)</term>
                    <term>Saeculum 16 (1501-1600)</term>
                    <term>1551-1600</term>
                </keywords>
                <keywords scheme="genre">
                    <term>prosa oratio - epistula</term>
                    <term>prosa oratio - epistula dedicatoria</term>
                    <term>laudatio urbis</term>
                </keywords>
            </textClass>
        </profileDesc>
        <revisionDesc>
            <change>
                <persName ref="#NJ">
                    <ref type="wikidata" target="http://www.wikidata.org/entity/Q114878204">Neven
                        Jovanović</ref>
                </persName>
                <date when="2023-01-21">2023-01-21</date>. 
                Izdanje prilagođeno za CroALa TEI. Dodao Wikidata ID.
            </change>
            <change>
                <date>2009-06-27</date>
                <name>Neven Jovanović</name>
                Ispravljeno zaglavlje.
            </change>
            
        </revisionDesc>
    </teiHeader>
    <text>

<body>
    <div type="prosa-epistula">
        <milestone unit="page" facs="nascimbeni/3.png"/>
    <opener>
        Senatui Rhaccusino
        Nascimbaenus Nascimbaenius
        <salute><abbr>S. P. D.</abbr></salute>
    </opener>

                <p> Pergrata mihi est memoria uestri, studiorumque uestrorum erga me, patres
                    amplissimi nec quidquam cogito, quin mihi in mentem ueniat incredibilis
                    humanitas, amorque uester erga me singularis. Equidem ex eo tempore, quo me
                    Rhaccusium <expan resp="#NJ">honestissimo</expan> stipendio conductum
                    adhibuistis, memoria teneo studia uestra nullo unquam tempore mihi defuisse,
                    meque uobis aeque semper carum, acceptumque fuisse, ac si singulis uestrum essem
                    e uisceribus natus. Quibus rebus ita me uobis deuinctum esse sentio, ut nullis
                    unquam officiis tantae caritati, ac beneuolentiae respondere posse mihi uidear.
                    uerum tamen cum ea mihi semper opinio fuit, eum plane barbarum, atque inhumanum,
                    qui bene merenti sese ingratum praebeat, tum ita sum a natura iam inde a puero
                    institutus, ut cui gratiam referre non possim, quantam debeam, saltem quantam ei
                    maximam uires tum ingenii mei, tum corporis ualeant, referendam curem. Quam ob
                    rem superiore anno cum in hac uestra nobilissima, ac praeclarissima urbe <abbr>M.</abbr>
                    Tullii Ciceronis de Inuentione libros publice profiterer, quos praecipue
                    delegeram adductus scholasticorum <milestone unit="page" facs="nascimbeni/4.png"
                    /> studio, qui ex me rhetoricam cognoscere cupiebant, multaque in illis loca
                    cognitu difficilima animaduertissem, quae alii tum male (ut mihi quidem uisum
                    est) intellexerant, uel parum diligenter interpretando explanarant, tum etiam,
                    ut nimis fortasse obscura, consulto praeterierant, ipse experiri uolui, numquid
                    maiorem illis, quam alii hactenus fecerint, lucem et splendorem afferre possem.
                    Itaque etsi uariis negociis distinebar, quae me ab hoc consilio reuocarent,
                    tamen in maxima temporis angustia quidquid ex molestissimis occupationibus meis
                    ocii eripere potui, illud totum in hos commentarios, gratia iuuandi studiosorum
                    ingenia, quamlibentissime contuli. Quid profecerim, ignoro: ipsi iudicabitis, in
                    quorum nomine uelim hic liber appareat. Non sum tamen nescius fore, ut hic
                    noster honestissimus labor in uarias reprehensiones incurrat, hac praesertim
                    temporum infelicitate, in quibus <foreign xml:lang="grc"
                        ><sic>ξηλιμονον</sic></foreign> (ut nostis) <foreign
                        xml:lang="grc">πλήρει τὰ πάντα</foreign>: plurimique simulac rhetorices
                    elementa primis, quod aiunt, labris attigerint, se, quasi ex Isocratis domo,
                    probatissimos rhetores prodiisse somniant, et in alienis scriptis Aristarchi
                    fieri uolunt. Sed huiusmodi homines, ut sunt leues, a me facile despicientur, si
                    quando mea scripta uel a uobis probari, uel ex illis bonarum artium studiosos
                    aliquid uoluptatis percipere posse intelligam. Hanc igitur uobis nostram
                    industriam, et nostros, quicunque sunt, labores, amplissimi patres, dicamus;
                    uelim extent apud uos quasi pignus amoris mei et perpetuum meae erga uos
                    pietatis ac obseruantiae monumentum. Minimum illud quidem, neque cum <milestone
                        unit="page" facs="nascimbeni/5.png"/> humanitate uestra erga me singulari,
                    neque cum summo splendore nobilitatis, gloriaeque reipublicae uestrae
                    conferendum. Id ipse quoque fateor ingenue, neque sum ita ingenio elatus, uel
                    potius consilii caecus, quin me meo, quod aiunt, modulo metiar, planeque uideam
                    nihil ex me tam officiosum erga uos, aut liberale, nihil tam magnum, aut
                    praeclarum unquam proficisci posse, quod aut studiis erga me uestris respondere,
                    aut cum splendore dignitatis, amplitudinisque uestrae comparari queat. Ceterum
                    cum ea uos ingenii benignitate natos, eaque iudicii, atque animi magnitudine
                    praeditos esse cognoscam, ut illa ipsi uestra grauitate digna esse existimetis,
                    quae ab optimo erga uos animo fieri intelligatis, et beneficiorum uestrorum
                    gratiam ab iis satis magnam uos accepisse iudicetis, quos insigni alioqui
                    beneficio uestro ornaueritis, hac optima de uobis opinione ductus, non dubitaui
                    fore, ut has quoque meas qualescunque lucubrationes libenti animo susciperetis,
                    ac boni consuleretis. Quod si (ut spero) assequar, polliceor uobis me pro uirili
                    accuratissime operam daturum ut gloria nominis uestri scriptis aliquando
                    illustretur ac celebretur meis. ad quod me saepe numero inuitat et alliciti non
                    modo incredibilis amor meus erga uos animique propensio, sed splendor etiam
                    nobilitatis uestrae fulgentissimus, antiquitas gentis, celebritas reipublicae,
                    res a uobis praeclarissime terra marique gestae, demum plurimae nobilium
                    familiae quarum aliae iniuria et uicissitudine temporum interiere, aliae
                    aduersus potentissimos Reges ac principes pro <milestone unit="page"
                        facs="nascimbeni/6.png"/> patriae salute strenue dimicantes occubuerunt.
                    Multae adhuc extant uetustate temporis rerumque gestarum memoria nobilissimae.
                    Bobalii, Mentii, Gondulae, Cabogae, Crucii, Bonae, Bondae, Ceruii, Bencioli,
                    Benessae, Georgii, Bucchii, Gozii, Luccari, Gradii, Ghetaldii, Zamagnii, Pozzae,
                    Prodanellii, Ragninae, Proculi, Bucignolae, Restii, Palmotae, Sorgii, uel (ut
                    quidam uolunt) Sergii, Sarachii, Tudisii Martinii, Basilii. ex quibus fere
                    singulis plurimi ingenio, doctrina, consilioque praestantissimi, tanquam ex equo
                    Troiano, uiri prodiere: et hoc tempore florent multi gloria uirtutis, et honoris
                    insignes: quorum singula nomina in praesentia recensere longum, et fortasse
                    etiam odiosum esset. Sed eorum praeclara uirtus suo tempore scriptis
                    illustrabitur. Interea hoc exiguum a me munus, amplissimi patres, accipietis.
                    Quod eo animi affectu a uobis probari tum opto, tum etiam spero, qua ipse
                    obseruantia et pietate illud uobis perpetuo dedico. <milestone unit="page"/>
                </p>
        <closer>
            <salute>Valete.</salute>
        </closer>
    </div>
</body>
    </text>
    </TEI>
