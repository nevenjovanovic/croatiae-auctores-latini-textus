<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="crijev-i-praelectiopropertii-1500">
            <!-- nepotpuno! -->
         <titleStmt>
            <title>Praelectio in explicationem elegiarum Propertii (c. 1500), versio electronica</title>
            <author ref="crije02">
               <persName xml:lang="hr">Crijević, Ilija</persName>
               <date>1463-1520</date>
            </author>
            <editor>
               <persName>
                  <ref xml:id="DN" type="viaf" target="http://viaf.org/viaf/22180722">Darko Novaković</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
                    Digitalizat znanstvenog izdanja (2020).
                </edition>
         </editionStmt>
         <extent ana="B">Mg:B Verborum TKTK, versus TKTK</extent>
         <publicationStmt>
            <p>elektronska verzija: Digitalizacija hrvatskih latinista, znanstveni projekt na
                    <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska. <date when="2021-09">rujna 2021</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>
               <editor>
                  <persName>
                     <ref type="viaf" target="http://viaf.org/viaf/22180722">Darko Novaković</ref>
                  </persName>
               </editor>,
                   MSS_Vat.lat.2939, editio critica, codicillus computatralis MS word, Julii 2020</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date notBefore="1500" period="15xx_1_third">1500</date>
            <placeName>Dubrovnik</placeName>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 15 (1401-1500)</term>
               <term>Saeculum 16 (1501-1600)</term>
               <term>1451-1500</term>
               <term>1501-1550</term>
            </keywords>
            <keywords scheme="genre">
               <term>prosa oratio - oratio</term>
               <term>prosa oratio - praelectio</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2021-09-26</date>
                Verzija za CroALa.
            </change>
      </revisionDesc>
   </teiHeader>
   <text type="prosa">
      <front>
         <docTitle>
            <titlePart>Praelectio in explicationem elegiarum Propertii</titlePart>
         </docTitle>
         <docAuthor>
                Aelius Lampridius Cervinus, Poeta laureatus
            </docAuthor>
      </front>
      <body>
         <div type="prosa-oratio-praelectio">
            <head>Pręlectio in explanationem elegiarum Propertii</head>
            <p>
                    Plerique mortalium caste ac pudice magis loqui quam uiuere student, ut
                    Crispum Sallustium fecisse memoriae proditum est et illos, de quibus
                    eleganter dictum est: <quote>qui Curios simulant et Bacchanalia
                    uiuunt</quote>. Poetae uero longe secus faciunt, qui materiam laetiorem,
                    uitam sanctiorem sequuntur.  Hinc illud Catulli:
                    
                    <quote>
                  <l>Nam castum esse decet pium poetam</l>
                  <l>Ipsum, uersiculos nihil necesse est;</l>
                  <l>Qui tum denique habent salem et leporem</l>
                  <l>Si sunt molliculi ac parum pudici.</l>
               </quote>  
                    
                    Hinc etiam Adrianus imperator Voconio poetae decenter inscripsit:
                    
                    <quote>
                  <l>Lasciuus uersu, mente pudicus erat.</l>
               </quote>  
                    
                    Nec minus et probatissimo uiro Plinio tribuit Ausonius poeta, quod nos
                    apud Martialem reperimus:
                    
                    <quote>
                  <l>Lasciua est nobis pagina, uita proba est,</l>
               </quote>
                    
                    quod uterque ab Ovidio mutuati sunt, quod scribit ad Augustum:
                    
                    <quote>
                  <l>Crede mihi mores distant a carmine nostro:</l>
                  <l>Vita verecunda est, Musa iocosa mea est.</l>
               </quote>
                    
                    Quid ipsius Augusti dicam in uita seueritatem, in uersibus nullam
                    uerborum uerecundiam? Quid Sulpitii mores de carmine non spectandos?
                    Quid Calvi, Tycidae, Memmii, Cinnae, Anseris, Cornificii, Catonis,
                    Metelli, Hortensii, <sic source="MS">Cecinnae</sic> et Galli et Tibulli et Ouidii, quorum
                    non ex libris, in quibus multa capiendis auribus confinguntur, sed ex
                    moribus et honesta uoluntate uitam pensitauit antiquitas? Quid
                    Epicurum citra malos mores, utpote parce et sobrie uiuentem, in
                    praeceptis praua et inhonesta disserentem?  Quid Apuleium in uita
                    philosophum, ad Cerelliam obscaena quaedam et impudica scribentem?
                    Quid Fesceninam locutionem, quid <sic source="MS">Crothopegnion</sic>? Quid <sic source="MS">mimmos</sic>
                    obscaena iocantes, quid comicos, quid Menandrum, quid ipsum Terentium
                    et cum eo Scipionem et Laelium, grauissimos uiros, leuia et ludicra et
                    meretricia ioculariter dictantes? Quid Parthenien a uerecundia dictum,
                    qui non solum coitus regum et deorum sed etiam brutorum per
                    admissarios et gregis maritos decenter immiscuit? Quid alia vel
                    obscaena in libris illis, quae tamen nihil illius uitam dehonestant?
                    Quid ipsum Platonem, seuerissimum hominem, quem deum unicum
                    philosophorum plaerique dicunt, in ephoebos ioculariter suos amores
                    professum?  Hinc illud de Agathone, quod nos ita uertimus:
                    
                    <quote>
                  <l>Suavia dum uelox Agathonis in oscula migrat</l>
                  <l>Vix anima est labris aegra recenta*(MS)* meis.</l>
               </quote>
                    
                    Eadem de Socratis amoribus dici possunt: num tamen aut Socratis aut
                    Platonis integerrimos amores ex ludicris rebus infamabimus? Quid ipsa
                    sacra uolumina Veteris instrumenti, nonne tot amoribus scatent in
                    quibus uxores alienae uiolantur, uirgines rapiuntur, sorores
                    incestantur et per libidinem Astarcte, dea Sidoniorum, hoc est Venus,
                    adoratur – ut innumeras pellices et tot reginas uxores ipsius
                    Solomonis omittam?
                    
                    Habentur tamen in manibus Sacrae litterae, leguntur, ediscuntur et
                    licet mysticos sensus contineant, salua tamen hystoriae ueritas;
                    sancte, pie ac religiose inter fideles cuiusque ordinis, sexus,
                    aetatis frequentantur. Num tamen Veteris instrumenti sacra lectio nos
                    pudicitiam atque castitatem dedocet et sinistris moribus insinuandis
                    memoriae mandatur? An potius omnia boni operantur in bonum, mali uero
                    et peruersi et qui uitiorum studiosi sunt, omnia deprauant, omnia
                    corrumpunt et unde pessimi fiant, praecepta uel exempla nusquam non
                    habent? Quorum pessimi sunt qui aliud in lingua promptum, aliud in
                    pectore clausum habent et quo magis de uirtute <sic source="MS">loquitur</sic>, eo semper
                    deteriores sunt. Quos ego parietes et sepulcra dealbata iure ac merito
                    dixerim, interius turpes, extrorsum pelle decora et eo baratri
                    intrusos <quote>
                  <l>quod uis nulla uirum, non ipsi excindere ferro caelicolae
                    ualeant</l>
               </quote>.
                    
                    Nos uero, qui non speciem aut umbram, sed solidum corpus uirtutis
                    sequimur, <quote>
                  <l>floriferis ut apes in saltibus omnia libant</l>
               </quote>, sic aurea
                    dicta poetarum decerpimus illud obseruantes quod Israelitis Dominus
                    praecepit ut Aegyptios argento spoliarent; quod tropologice
                    intelligentes eloquentiam et eruditionem a quolibet poetarum mutuamur,
                    atque ut noster Maro faciebat, aurum ex luto elicimus.
                    
                    Neque uero canonica decreta tersissimos poetarum uersus legi uetant,
                    quorum lectionis Augustinus, Lactantius et Paullus etiam apostolus, ut
                    alios omittam, studiosi fuerunt. Quod si sanctissimi uiri a poeticis
                    carminibus non abhorruerunt, immo illorum testimoniis sua dicta, quod
                    et philosophi frequenter faciunt, in nonnulis locis corroborarunt,
                    quid obstat quo minus fateamur licere legi poetas?
                    
                    Cur lectio Propertiana tersa, elegans et erudita nobis est respuenda?
                    An quia lasciuiat, et ludicra et amatoria et impudica decantet, illum
                    e manibus proiciemus? Eruditio tamen et dicendi nitor et grauitas et
                    spiritus in rebus et sublimitas in uerbis et multa alia laude digna
                    nos facere uetant, et eo magis quod lingua et calamo poetis ludere
                    <sic source="MS">praemittitur</sic> et uersiculis mollioribus vel etiam obscaenis,
                    citra morum obscaenitatem et impudititiam uitae, relaxari?
                    
                    Nam <quote>pictoribus atque poetis quidlibet <corr resp="#DN">audendi</corr> semper fuit
                    aequa potestas</quote>; neque enim quod fictum, scriptum aut pictum est, siue
                    honestum, siue turpe, pictoris aut poetae honestatem siue turpitudinem
                    arguit. Neque mores ex scriptis pendent, neque res rusticas scribentes
                    rustici sunt, neque conuiuia conuiuę, neque bella bellicosi.  Quo
                    minus si nos aut legimus aut spectamus illa quae minime facienda sunt,
                    ut matronae Floralia, Vestales Bacchanalia, perinde ac si faceremus
                    condemnamur.  Immo si Lacedaemonii per ebriosiores seruos, quos ilotas
                    dicebant, rerum spectaculo turpium liberis suis turpitudinem
                    dehortabantur, si Gismenias Thebanus malos etiam <sic source="MS">tibicinos</sic> suis
                    discipulis audiendos putauit quo facilius in bonos euadant, nobis
                    quoque, si qua inter legendum turpia occurrent, odio sui maiorem
                    uirtutis amorem parturient. Nam quo patentiora sunt, eo magis ex
                    alienis nostra dedocentur uitia. Hinc iure dicendum <quote>
                  <l>foelix quicunque
                    dolore alterius disces posse carere tuo</l>
               </quote>. Quemadmodum enim latentia
                    saxa uel doctos gubernatores nauigandi decipiunt, extantia minime uel
                    rudes, sic nos magis in uitia caeca quam in manifesta passim
                    impingimus, et ea maxime quae uirtutis habent imaginem.
                    
                    Ut igitur subaeratum a solido auro per Lidium lapidem discernitur, sic
                    nos diuinum amorem ab illo, qui mortalis est, discernentes et alterum
                    ueri ac solidi corporis, alterum specie tenus non sensibus sed
                    rationis examine diiudicantes, et quem sequi uel uitare debemus
                    <sic source="MS">contemplabimus</sic>. Nam altero Deum induimus, altero hominem ipsum
                    exuimus ac Cyrcaeis poculis, hoc est uoluptatum illecebris deliniti,
                    in belluas convertimur.
                    
                    Quis uero nesciat amorem nomen diuinitatis esse, quod neque poetae
                    neque Platonici neque Christiani diffitentur? Degenerat tamen et
                    adulteratur per alterum cognominem, rectius tamen Antherota
                    dicendum. Nam si amor est pulchritudinis fruendae desiderium, ille qui
                    nos, per ea quae facta sunt quaeque cernuntur, ad quandam
                    similitudinem, ad inuisibilem dei pulchritudinem deducit, quaecunque
                    par est desiderio quae uota per omnia quadrat, uerus amor est et
                    perfectus et idem quod Spiritus Sanctus, nec illi benivolentiae, quam
                    nos charitatem uocamus, absimilis. Hic nos per creaturas Creatorem
                    amare cogit et ad illum a corpore et umbra reflecti et penitus
                    transferri, a quo et in quo totius pulchritudinis est fons et origo,
                    cuius amoris et principium et finis est Deus, qui a foedo tactu et
                    belluino gustu et caduco olfactu temperat, et puro aspectu, sincero
                    auditu et pia cogitatione Deum <sic source="MS">indagat</sic> *(MS corr. in indagatur)*.
                    
                    Ille vero secundarius amor, qui nos profano tactu et ferina rabie
                    tamquam sues in lutum demergit corporis et formae <sic source="MS">perumbratilis</sic> et
                    caducae, quae re uera est summa deformitas, creat desiderium et
                    oblitum sui hominem et adeo penitus auersum facit obrutescere ut recte
                    dici possit: *cum homo esset in honore non intellexit* sed
                    comparatus est brutis et iumentis insipientibus.
                    
                    Quod si amor est pulchritudinis desiderium, cur ad deformia delabimur?
                    Cur personis et fuco et <sic source="MS">cęrussa</sic> fallimur? Quibus detractis nihil
                    est fędius, nihil obscaenius, nihil inanius hac humana, quam nos
                    saepius admiramur atque obstupescimus, pulchritudine. Quae tamen
                    exterius, ut Platoni placuit, <sic source="MS">quadam</sic> gratia temperat et
                    proportione congrua et luce conuenienti et numero et mensura illius
                    diuinae nescio quam habet similitudinem; interius in recessu cuiusque
                    obscaenitatis ac putredinis est sentina, a qua quoties tanquam a
                    baratro quodam absorbemur extra ueram pulchritudinem deorbitantes et
                    quasi <sic source="MS">coelicolae</sic>
               <quote>
                  <l>natali sede relicta obscaenis stabulamur
                    haris</l>
               </quote> faciesque ferarum induimus. Nihil est nobis miserius, nihil infelicius, ut recte dixit poeta Propertius:
                    <quote>
                  <l>Durius in terris nihil est quod uiuat amante.</l>
               </quote>  
                    
                    Haec tot aerumnarum causa, tot calamitatum rabies et corporis
                    uoluptas. Hinc illud Architae, *nullam capitaliorem pestem quam
                    corporis uoluptatem hominibus dicentis a natura datam. Cuius
                    uoluptatis auidę libidines temere*(MS)* et effrenatae ad potiundum
                    incitarentur; hinc patriae proditiones, hinc rerum publicarum
                    euersiones, hinc cum hostibus clandestina colloquia nasci dicebat;
                    nullum denique scelus, nullum magnum facinus esse ad quod suscipiendum
                    non libido uoluptatis impelleret, stupra uero et adulteria et omne
                    tale flagitium nullis aliis illecebris excitari nisi uoluptate; cumque
                    homini siue natura siue quis deus nihil mente praestabilius dedisset,
                    huic diuino muneri ac dono nihil tam esse inimicum quam uoluptatem;
                    neque enim libidine dominante temperantiae locum esse omnino, nec in
                    uoluptatis regno uirtutem posse consistere. Quod quo magis intelligi
                    posset, fingere animo aliquem iubebat tanta incitatum uoluptate
                    corporis quanta concipi *(corr. DN; percipi MS et ed. Paduae 1482, GW
                    6948)* posset maxima; nemini censebat fore dubium quin tam diu, dum
                    ita gauderet, nihil agitare mente, nihil ratione, nihil cogitatione
                    *(ed. Paduae 1482 consequi)* posset. Quocirca nihil tam detestabile,
                    tanque*(MS corr. ex tanquam*) pestiferum quam uoluptatem, siquidem ea,
                    cum maior esset atque longior, omne animi lumen extingueret.* Hinc
                    illud in Catone Maiori: *impedit enim consilium uoluptas, rationi
                    inimica ac mentis, ut ita dicam, praestringit oculos nec habet ullum
                    cum uirtute commercium*. Nec ab re diuinus Plato escam malorum
                    uoluptatem putauit, quod ea homines capiuntur ut hamo pisces. Iure
                    itaque Claudianus:
                    
                    *Luxuries, praedulce malum, quae dedita semper*  
                    *Corporis illecebris ebetat caligine sensus,* *(in MS deest e Claud. 1493: Membraque circaeis effoeminat acrius herbis)*  
                    *Blanda quidem uultu, sed qua non tetrior ulla*  
                    *Interius: fucata genas et amicta dolosis*  
                    *Illecebris blandos auro circumligat angues* *(MS; Claud: toruos... hydros)*  
                    *Illa uoluptatum multos connexuit hinnis* *(MS; Claud: innexuit hamis).*  
                    
                    Huic sententiae Silius subscribit his versibus:
                    
                    *Quippe nec ira deorum tantum, nec tela nec hostes*  
                    *Quantum sola noces*(MS nocces)* animis illapsa, Voluptas*  
                    *Ebrietas tibi fida comes, tibi Luxus et atris*  
                    *Circa te semper uolitans Infamia pennis.*  
                    
                    Possem innumerabiles affere, partim Graecos partim Latinos, qui contra
                    uoluptatem perorauerunt, quam Hippocrates leuem morbum commitialem*(MS
                    corr in comitialem)* prodidit, Antisthenes summum malum, Aristoteles
                    et Plato belluis communem, ipse noster Plautus praeuiam moerori. Sed
                    satis est a me uobis indicari quod latissime constat: alteram
                    uoluptatum honestam esse, alteram prorsus inhonestissimam; illam quae
                    citra perditam libidinem constaret ex oculis et auditu et cogitatione
                    laudari ut puto diuinam et omnium uirtutum finem, illam intemperatam
                    cum belluis communem, quae tactu et gustu capitur, ut capitale malum
                    et omnium scelerum matrem a sapientibus damnari. Illam igitur sanctam
                    et immortalem, cuius diuinus amor est auctor, sequimini, hanc
                    deterrimam pestem et immundissimam, quae nos belluas facit, profugite,
                    cuius causa non est existimandum clarissimos poetas et elegiarum
                    scriptores tot uolumina confecisse, sed tanquam illos, qui honesti uim
                    non ignorauerint, ex hac humana diuinam pulchritudinem indagari
                    solitos, cuius consequendae lucubrationibus suis minime compotes
                    conqueruntur et miserabiles elegos decantant. Nam si pulchritudo
                    incorporea est, ut Platoni placuit dicere, et quaedam lux, quaedam
                    gratia et symetria*(MS)* corporis, quam noster Maro in Aen.*(MS
                    corr. ex ...)* his uersibus indicauit:
                    
                    *Os humerosque deo similis: nanque ipsa decoram*  
                    *Caesariem nato genitrix lumenque iuuentae*  
                    *Purpureum et laetos oculis afflarat honores;*  
                    
                    Pulchritudo omnis autem a deo est, quarum altera per oculos,
                    altera per aures repraesentatur, utraque per poetarum laudes
                    quo deriuatur redit et accepta refertur. 
                    
                    Quod utrunque pariter ut in omnibus caeteris sic in uno Propertio
                    uobis demonstrare facillimum. Primum ipsa carminis concinnitas et
                    pulchritudo iucundissima, quam Plato nec nisi coelitus*(MS)*
                    deffluere*(MS corr. in diffluere)* dixit, mirifica quadam suauitate et
                    armonia inter legendum*(MS interlegendum)* percipitur.  Nec inter
                    legendum*(MS interlegendum)* me paenitet dixisse: nam qui bene legit,
                    bene cantat, ut doctissimorum hominum est sententia et constans de
                    eadem re. Huius igitur diuinae suauitatis non solum percipiendae sed
                    etiam imitandae studio noctu diuque tentamur*(MS)*. Nam quemadmodum
                    ferreus annulus a magnete naturam illicibilem*(MS)* mutuatur ut alius
                    ab alio consequenter in cathenae speciem alliciatur, non minus
                    instinctus poetarum sic lectores suos afflat ut in illis nescio quam
                    similitudinem sui parturire uideatur.
                    
                    Illa uero secunda uenustas, quae olim oculis, nunc auribus percipitur,
                    materies poetae, Cynthiae forma, citra omne corpus et libidinis
                    irritamentum nobis erit consideranda et copulata et commixta in hoc
                    carmine diuino diuina sit, non humana: ut enim decorem et gratiam
                    carminis, ita formae citra corpus concinnitatem pulcherrimam a dei
                    mente depromptam esse diuinus Plato <sic source="MS">iudicauit</sic>*(MS)*.  Nos in
                    praesentiarum*(MS)* in hoc opusculo neutrum oculis, utrunque
                    cogitatione et auribus sentiemus; licet poetae tanta sit uirtus ut
                    Cynthiae formam non legere, sed spectare quodam modo uideamur, erit
                    tamen hoc nobis non libidinis causa sed diuinae pulchritudinis
                    contemplandae stimulus. Quo penitus illa, quae uerissima est, per
                    hanc, quae <sic source="MS">poeticae</sic>*(MS)* depicta est flagrare doceamur, flagrare*(MS
                    "a" annotavit supra)* pulchritudine.
                    
                    Si quid tamen obiter in hac lectione turpius inciderit, odio sui
                    ipsius pulchritudinis amorem uerissimum nobis augebit; non statim
                    tamen poetam damnabimus ut turpia scribentem, sed aliter illum
                    scripsise, aliter uixisse putabimus. Alioquin neque neuus formam,
                    neque maculae marmor dehonestant, neque omnis uerborum licentia et
                    lusus, praesertim poeticus, qui facetiis illustribus et figmentis
                    scatet, sanctiorem uitam et honestam uoluntatem deformat. Sales enim
                    in uerbis et leporem quaerimus, in moribus honestatem.
                </p>
            <p> Sed iam receptui canamus et ad ipsum ueniamus Propertium, cuius opus quam sit
                    tersum, uenustum, molle, iocundum quottidiana uobis lectio quam nunc enarrandam
                        <corr resp="MS">suscipimus</corr>*(MS corr. ex suscaepimus)*, liquido
                    demonstrabit. </p>
         </div>
      </body>
   </text>
</TEI>
