<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc xml:id="andreis-f-const">
         <titleStmt>
            <title>Commentarius rerum
          actarum Constantinopoli anno 1542. Versio electronica</title>
            <author ref="and02">
               <persName xml:lang="hr">Andreis, Franjo Trankvil</persName>
               <date>1490-1571</date>
            </author>
            <editor>
               <persName>
                  <ref>Srećko M. Džaja</ref>
               </persName>
            </editor>
            <editor>
               <persName>
                  <ref>Guenter Weiss</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
          Digitalizat modernoga znanstvenog izdanja (1995).
        </edition>
         </editionStmt>
         <extent ana="C">Mg:C Verborum 4922</extent>
         <publicationStmt>
            <p>Rad nastao u okviru znanstvenog projekta Profil hrvatskog latinizma,
          (<orgName><ref type="viaf" target="124389134">Filozofski fakultet Sveučilišta u Zagrebu</ref></orgName>, <placeName ref="3186886">Zagreb</placeName> Hrvatska). <date>Studenoga
            2011.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Austro-Turcica 1541-1552: diplomatische Akten des habsburgischen
          Gesandtschaftsverkehrs mit der Hohen Pforte im Zeitalter Süleymans des Prächtigen /
          bearbeitet von Srećko M. Džaja unter Miterbeit von Guenter Weiss; in Verbindung mit
          Mathias Bernath herausgegeben von Karl Nehring, München: R. Oldenbourg Verlag (1995), s.
          21-30.</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date notAfter="1543-01-10" period="15xx_2_third">ante 10. 1. 1543</date>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>prosa oratio - epistula</term>
            </keywords>
         </textClass>
      </profileDesc>
    
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-07-11</date>
        Novo, unificirano zaglavlje.
        Ispravio neke tipfelere. Označio kratice, datume.
      </change>
         <change>
        Početna TEI verzija
        <persName>
               <ref type="viaf" target="6913774">Neven Jovanović</ref>
            </persName>
            <date>2011-11-27</date>
         </change>
      </revisionDesc>
  </teiHeader>
  <text type="prosa">
      <body>
         <div type="epistola">
            <head>Commentarius rerum
          actarum Constantinopoli per Tranquillum Sacratissimae Regiae Maiestatis Romanorum <abbr>etc.</abbr>
          legatum. Anno 1542.</head>
            <p>1. Excedens Vienna <date>die
          iulii 17.</date> viam obliquam et asperam per deserta Dalmatie arduaque montium Mesie, iussu
          Vestrae <abbr>Sac. M.tis</abbr>, magnis itineribus sum aggressus: sol preterea urebat plurimum existens in Leone:
          quibus difficultatibus et iter tardabatur et <num value="11">XI</num> equi confecti sunt. Sed neque labore neque
          damno commovebar, quum sciebam, Vestram <abbr>Sac. M.</abbr> velle tempus extrahere. Per Thurciam
          euntem me libenter videbant Thurci ac letabantur, quia existimabant me ad pacem
          conficiendam proficisci. Ecceptis enim paucis, qui degunt in confinibus rapinis assueti,
          omnes ceteri mirabiliter pacem exoptant: nam continuis bellis ad extremam inopiam reducti
          sunt, ac necesse est, ut omnino deficiant, iam nec equi nec sumptus suppetunt.</p>
            <p>Veni Constantinopolim die septembris <gap reason="in-originali"/> Nuntiatus autem erat meus adventus; repente
          missi sunt duo caussi ad custodiam, induxeruntque in domum in ultima parte urbis,
          prohibitis omnibus a nostro colloquio, amoto etiam Thurco, qui nos duxerat ex Bosna.
          Additi sunt et alii Thurci tum ut custodirent, tum ut obirent officia domus, et
          nihilominus non audebant secreto nobiscum colloqui, observantibus etiam aliis extra domum
          duplicatis custodibus. Nemo unquam tam arcte custoditus ac servatus fuit. Cuius rei causam
          aliam nescio nisi quod vel ingenium meum suspectum habuerunt, intellexerant enim me sepe
          fuisse Constantinopoli atque adeo cum ipso Gritti, et idcirco res eorum esse omnes mihi
          cognitas, quod interdum custodes mei significarunt. vel propterea quod insigniter
          obstupuerant nec sciebant quid agerent: tanta fama invaluerat de nostro exercitu. Nuntii
          quotidie afferebant, omnes christianos conspirasse in Thurcos, multos reges simul venire
          cum maximis copiis terra atque Danubio omni apparatu bellico instructis. Metus, ut fit,
          affingebat maiorem numerum: dicebantur esse ducenta millia millium, adeo quidem, ut post
          meum adventum expediti sunt janizari, et quum noster exercitus consedisset ad Pesthum, in
          tanto tumultu voluit Imperator se aula quoque sua spoliare. mittebat eam cum Usrei Bassa.
          Iamque dimissus a Thurco parabat discessum, quum subito allatum fuit, nostrum exercitum
          obsidionem solvisse. Gaudium ingens scquutum est, ipse nuntius publice donatus est. Non
          tam Budae timebatur quam ne noster exercitus, expugnato Pesto, Sirimium ac Belgradum
          opprimeret.</p>
            <p>Offendebantur etiam plurimum a me visos in itinere spahias eorum, egre domibus expulsos
          ad bellum, trepidos, inermes, prorsusque ineptos et revera omnes inferiores Thurci vel
          ipsorum confessione rei bellice non sunt idonei; quidquid virium habent, in finitimis
          consistit.</p>
            <p>Hec et alia constripseram ad <abbr>V.S.M.</abbr> Sperabam unius Thurci auxilio me posse litteras
          mittere, beneficiis enim plurimum mihi eum devinxeram. Sed nulla pecunia potuit corrumpi,
          ut liieras Galatam ad fratrem Antonium deferret. Dicebat, se quoque observari, timere, ne
          sibi mortem, mihi vero periculum contrahat.</p>
            <p>2. <note resp="alter">[Colloquium cum Solymanno Bassa]</note> Et eodem die quo veni Constantinopolim post
          audientiam publicam vocatus sum ad Solimanum Bassam. Is est eunuchus, primus consiliarius.
          Redditisque ei litteris et salutem nomine <abbr>V.re Sacr. M.tis</abbr> primum omnium conatus sum, eum
          reddere benevolum <abbr>V.re S.M.ti.</abbr> Dicebam, serenissimum dominum meum audivisse singularem
          eius prudentiam ac dexteritatem in gubernanda republica et quam strenue atque feliciter
          Indiam domino suo quesivisset: idciro esse in summa gratia et authoritate apud suum
          principem. His de causis serenissimum regem meum voluisse commendare illi sua negotia,
          sperantem illius potissimum favore atque commendatione, quod suis postulatis Imperator
          annueret; quam benevolentiam <abbr>Sac.Reg.M.tem</abbr> esse recognitam et gratiam illi relaturam
          cumulate. Hic expressi munus, quod <abbr>V.S.M.tas</abbr> mandaverat mihi ut illi proponerem, si res
          optatum finem sortiretur.</p>
            <p>
               <note resp="alter">[Que Solymannus Bassa responderit]</note> Bassa pro se modeste respondit. Primum sciscitatus est
          de sanitate <abbr>V.re Sac.M.</abbr>, deinde inquit, se libenter velle tanto principi gratificari,
          dummodo esset absque damno sui domini et sine detrimento sui honoris. Ad nomen 
        <pb n="23"/>
        muneris subridens, non esse opus, inquit, sibi cuiusque pecunia, satis opum sibi esse
          quesitum liberalitate sui principis; pro consuetudine sua tamen non esse defuturum rebus
          Regiae <abbr>M.tis</abbr>, quatenus commode fieri possit.</p>
            <p>Hinc cepi de postulatis <abbr>V.re Sac.M.</abbr> agere. Sed antequam venirem ad rem ipsam, multo
          institui loqui de varietate rerum humanarum, quod rerum omnium vicissitudo est, et nunquam
          fortuna simpliciter ad extremum indulget; fuisse priscis temporibus prepotentes reges
          imperiaque maxima, que tamen uno belli adverso impetu foede corruerunt. Non solum legimus,
          sed etiam vidimus magnos exercitus parva manu fuisse prostratos; frustra confiditur
          viribus humanis, nisi Deus aspiraverit. Itaque constat, multo meliorem esse certam pacem
          quam speratam victoriam. Nunc in manu vestra est dari pacem, victoria de manu Dei
          expectanda est. An creditis, Deum leto vultu aspicere vastari terras, deserta ex cultis
          fieri, innocentes homines rapi, opprimi, distrahi? Deus iste quidem permittit fieri
          propter hominum peccata, sed pena facti redundabit in autorem: quippe geniti sumus non ad
          faciendam iniuriam, sed potius ad mutuam caritatem. Unus pater et christianos et thurcos
          genuit, fides discrevit; dedit homini ius in corpus, de anima iudicium sibi permisit. Vos
          dicitis, magnum esse crimen hominem depingere, cui animam inspirare nequeas, quasi homo
          videretur per superbiam emulari divinam potestatem. Quanto sceleratius est eripere animam
          homini atque ipsum Dei opus dissolvere?</p>
            <p>Quum in hanc sententiam multa dixissem, [verba Solymanni] ille inquit, se quoque velle
          pacem, ac ut ea fiat, authorem et adiutorem esse futurum. Quid autem illud est, quod tuus
          dominus petit a domino meo, tandem edissere.</p>
            <p>Existimo, inquam, constare <abbr>V.re M.</abbr> dominationi quo iure Hungarie Regnum pertineat ad
          Sacr.Reg.Ma.; petit igitur atque etiam rogat illud ab Imperatore vestro sibi dari iis
          conditionibus quibus Joanni dederat. Persuasum est christianis omnibus, quod vester
          Imperator Hungariam per se non retinebit: nemini autem illud iustius maioreque cum laude
          atque securitate dabit, quam serenissimo domino meo, primo quia multo gloriosius est regna
          donare quam eripere; deinde quod Regia Maiestas liberalitatem illius recognoscet annuis
          muneribus, et fidelitate amicitiam atque pacem eternam prestabit. Adornavi hanc petitionem
          pluribus verbis, ut prescriptum fuit in <sic>Instructionem</sic>. <note resp="alter">[Responsum Solymanny]</note> Respondit
          Bassa: quommodo potest Imperator Budam dare, in qua munienda et conservanda infinitos
          sumptus fecit? Sunt et nostra templa Bude extructa, que nefas est a nobis alienare, et ad
          manus infidelium tradere. Si rex tuus vult habere pacem cum Imperatore, reddat illas
          quatuor arces, Strigonium, Vissegrad, Tattam, Albam Regalem, ut prius regi significatum
          est. Quo facto statuentur ex utraque parte fines, et sic in perpetuum pace fruemini;
          alioquin Imperator ad pacem non consentiet. Tamen, dixit, se de his relaturum ad
          Imperatorem. Adhuc enixe commendavi negocium <abbr>V.re M.tis</abbr> et rogavi, pararet mihi aditum ad
          Imperatorem, licet ille mandasset, ut ipsi basse negocium proponerem.</p>
            <p>3. <note resp="alter">[Colloquium cum Rusthan Bassa]</note> Dehinc ivi ad Rhustan Bassam. Habitis cum eo omnibus
          iis ceremoniis, que intercesserant cum altero bassa, quum petitionem <abbr>V.re M.tis</abbr> aperirem,
          negocium declararem. Sepe interpellabat me homo vanissimus, nescio equidem arrogantior an
          impudentior sit an contumeliosior. Solebam interpreti dicere, quum alias irem ad istum
          bassam, oportet me munire contra convicia. Nec tamen molestum mihi fuit, quod me interdum
          convitiis <sic>impeleret</sic>, quam quod de <abbr>V.M.te</abbr> impudenter blateraret, accusans eam non servate
          fidei et preferebat testem fratrem Georgium, 
        <pb n="24"/>
        vel quod ille in gratiam Thurcorum nonnihil contra <abbr>V.M.</abbr> locutus est, vel <sic>in</sic> ipsum
          fratrem Georgium adduceret <sic>in</sic> odium <abbr>V.M.tis</abbr>.</p>
            <p>
               <note resp="alter">[Verba Rustham Bassa]</note> Venisti, inquit, ad explorandum, ac ut verba nobis dares; quam rem
          nos intelleximus antequam Vienna discessisses, et idcirco providimus rebus nostris. Si
          sincere venisses ad petendam pacem, nonne dominus tuus respondisset ad ea, que Imperator
          illi ter significavit de reddendis illis quatuor civitatibus? Que nisi reddantur, pax
          nulla esse potest. Quid est quod nunc denuo Budam petit, de qua unum lapidem sperare non
          debet? Dixi, me nescivisse quicquam de his. Quommodo, inquit, nescivisti?</p>
            <p>
               <note resp="alter">[Que respondit Tranquillus]</note> Unde, inquam, scirem, si Regia <abbr>M.tas</abbr> mihi non dixit? Quod si
          fuerunt ista significata serenissimo regi meo de reddendis quatuor civitatibus, tamen
          Regia <abbr>M.tas</abbr> adhuc sperat, se impetrare posse, tantam animi magnitudinem et liberalitatem
          esse, intelligit, in vestro imperatore. Nec illud debet vos offendere, quod christiani
          principes et status Imperii decreverint, et nunc in eo sint, ut Budam recuperent ac
          defendant. Nullo enim modo patientur, Hungariam, que illis pro muro fuit, avelli a reliquo
          corpore chrstianitatis; mallet serenissimus dominus meus Budam de manu Imperatoris
          accipere quam eam vi armorum assequi; scit enim, quod eo pacto Regnum Hungariae cum bona
          vestra amicicia in pace possideret, vi adeptus gravi et periculoso bello distringeretur.
          Quare sincere sum misssus non solum ad petendam pacem sed etiam ad ineundam et
          confirmandam, habeoque ad id plenum mandatum, modo assentiat postulatis mei principis
          Imperator, et sic intelligetis, me verum esse legatum non exploratorem. Nec Reg. Ma.
          gratis hoc petit, dabit Imperatori singulis annis pro munere aureorum milia 50. Quid
          secreti posset quispiam explorare, nisi vel tu, vel alius bassarum dixerit? Nam que palam
          fiunt, ea non est necesse explorare. </p>
            <p>Tunc vertit sermonem dicens, non inquam quod explorator es, sed cur tam longo itinere
          venisti, quum per Hungariam breviore via poteras venire? Negavi, tutum fuisse transire per
          <sic>medias</sic> predones, et quod ab iis, qui manent in confiniis magnum periculum esset legatis
          comeantibus, quoniam pacem et eos qui illam procurant exitialiter oderint.</p>
            <p>Post multa verba promisi ei nomine <abbr>V.M.tis</abbr> ea que mihi mandaverat, si negocium V.re M.
          proficeret, rogavique plurimum, ut rebus <abbr>V.M.tis</abbr> faveret, re ipsa esset expecturus optimo
          et liberalissimo principi se fuisse gratificatum.</p>
            <p>Deinde reliquos duos bassas, Mechmet et Usrei, adii eisque peticionem <abbr>V.M.tis</abbr> ostendi,
          illum modestum, hunc rusticum reperii. Ceterum quoniam uterque sine authoritate est,
          postea neutrum adire volui, alioquin et superiores offenderentur, quod omnibus negociis
          preesse volunt.</p>
            <p>4. Tertio die postquam eo veneram, per fraudem ademerunt mihi unum servitorem, quem
          peritum itineris et lingue Thurcicae magna pecunia propter meas commoditates in Bihath
          conduxeram. Miserant eum in bezestan cum uno Thurco, hassas per speciem, emendi quasdam
          res. Ipse autem Thurcus duxit eum ad barizelum ex composito; ibi servitor vinctus est.
          Rediit Thurcus sine servitore, dixit servitorem se amisisse in frequentia hominum, sed,
          inquit, statim ipse redibit. Quum nec ea die nec sequenti rediret, questus sum vi et
          fraude nobiscum agi, violari fidem Imperatoris. Venit ad me barizelus, interrogavit, quid
          esset actum de servitore? Quid, inquam, credis nos esse cucurbitas, ut non intelligamus
          nobiscum fraude agi et perfidiose? Ille vero, a se factum dissimulans, iussit vinciri
          Thurcum et abduci, dicens ab eo se fidiculis cogniturum, quid fecerit de servitore. Sed
          Thurcus dum vincitur ridebat, et mox in platea dimissus
          <pb n="25"/>
          est. Postea rescivi ab uno custodum, quem pecunia corrumperam, iussu bassarum servitorem fuisse captum et in secreto loco ab ipsis bassis interrogatum: cur venissem, quid haberem negocii, essem ne legatus, an explorator, et multa eiusmodi alia. Ipsum dixisse, se nihil prorsus scire, esse servitorem non consiliarium. Deinde <sic>iussise</sic> bassas, ut tormentis ab eo veritas extorqueretur. Graviter tortus est, et postremo capite truncatus. Quam iniuriam quum expostularem cum Rhustam Bassa, ipse in risum vertit: quid, inquit, facitis, quum apud vos multa millia occidantur, si tantopere pro uno homine cruciaris?
          </p>
            <p>Tunc primum invasit me timor, considerantem quam perfidiam eorum, et quod in servitore cepissent sevire, ne a meo quidem sanguine esse temperaturos. Ac re vera dicebatur, Imperator vehementer excanduisse et etiam decrevisse me interfici, sed consilio bassarum inhibitus est, ne id faceret contra fidem publicam a se datam, sine ullo more, sine exemplo, ne violaret ius gentium; neminem posthac principem christianorum ausurum legatos ad eum mittere, nec ipsum ad christianos. Iam in Galata sparsa fuerat fama, ademptum esse mihi caput.</p>
            <p>5. <note resp="alter">[Secundum colloquium cum Solimanno Bassa.]</note> In prima sequente audientia missus est ad me interpres Imperatoris pro literis quas <abbr>V. M.</abbr> scripserat ad ipsum Imperatorem. Eodem die post meridiem vocatus sum ad Solimanum Bassam. Quum consedissemus, quesivit, quo iure pertineret Regnum Hungarie ad <abbr>V. M.</abbr> In congressu, inquam, Maximiliani cesaris, Ladislai regis Hungarie et Sigismundi regis Polonie Vienne, quum rex Ladislaus despondisset filiam suam reginam Annam serenissimo regi meo, firmatum est inter eos, si ita accideret, ut fato prius interiret Ludovicus rex, filius Ladislai regis, absque herede, Regnum Hungariae una cum filia Ladislai regis eademque sorore Ludovici regis devolveretur ad serenissimum dominum meum.</p>
            <p>Quid, inquit, estis astrologi, ut divinare potueritis, Ludovicum regem absque filiis esse decessurum? Homines, inquam, prudentes cogitant que accidere possunt, mors et vita hominis in manu Dei est. Igitur mortuo <sic>regi</sic> Ludovico serenissimus rex meus expulit <sic>Hungariam</sic> Joannem, qui in illud regnum nullo iure irrepserat, tamdiuque tenuit integrum consensu totius gentis de more patrie coronatus, donec vires vestre non prevaluissent.</p>
            <p>Deinde interrogavit de numero gentium: quis eas mitteret, an venirent cum voluntate <abbr>V.re M.tis</abbr>? Ego non potui negare, quin cum voluntate <abbr>V.re M.</abbr> venirent. Declaravi etiam numerum militum et unde mitterentur. Que omnia confessus est Jonus Beg, se Venetiis audisse. Addidi preterea, christianos principes et status Imperii constituisse, <sic>tandiu</sic> bellum alere, etiam si per decennium opus esset, donec Budam recuperent.</p>
            <p>Quid ita? inquit. Existente, inquam, Buda in manibus Christianorum nemo se commovit. Nunc vos ubi eam preter spem omnium occupastis, muniatisque quotidie mirum in modum, magnaque presidia in ea teneatis, unde Thurci terras serenissimi domini mei crebris excursionibus vastant incenduntque, ac sub meum discessum de Vienna civitatem Jaurinum depredati sunt ac <sic>inflamaverunt</sic>, non putant se tutos in domibus suis, si Thurci Budam tenuerint. Hic Jonus Beg summissa voce dixit: <foreign>Cussì</foreign>, quod placeret illi, si huiusmodi rationibus induci possent, ut Budam <abbr>V.re M.ti</abbr> redderent.</p>
            <p>Hec omnia ad verbum iussit Bassa advocato notario perscribi. Sunt et alia verba inter nos sequuta, sed non alicuius momenti, unum tamen referam: Quum dixissem, quosdam Hungaros (nam de iis mentio facta fuerat) nec esse Regie <abbr>M.ti</abbr> nec Imperatori fideles, et nihil aliud agere, nisi ut ipsi dominentur, quum quesivisset, quinam isti essent, ego commemoravi illos, qui Budam tradiderant. Inquit Bassa, iniuriam illis facitis <pb n="26"/> sic loquendo, nam Imperator, quum esset in Hungaria, interrogavit eos, an possent et tributum solvere et Budam contra Alemanos defendere, negaverunt utrumque prestare posse. Eam ob rem Imperator accepit Budam ad manus suas.</p>
            <p>Poteram obicere, perfidiose fuisse actum cum Hungaris, sed nolui venire ad contentiones inutiles. Iam nulla spes erat adeundi Imperatoris, itaque petitionem <abbr>V.re M.tis</abbr>, quam paratam in lingua italica admonitus ad manus Basse tradidi, quam hic subscripsi, premissa consueta salutatione:</p>
            <quote xml:lang="it">
               <p>6. Molto desiderava el Re mio ser.mo mandar una solemne imbasciaria a Vostra Imperiale Alteza, ma tornando tardi el nuntio dela sua Reg. M.tà con la risposta de V. Imperial Alteza, intanto ch'el Re mio ser.mo non sperava più de haver el salvocondutto per poter mandar imbasciatori a questa Felice Porta, e sta constretto che in soi paesi se provedesse per diffenderse, benché molto più voluntieri haria lassato tal impresa, se pur fusse stato qualche speranza de fermar la concordia con V.ra Imp. Alteza, quanto se apertiene al Ragno d'Hungaria. Niente dimeno venuto el salvocondutto, sùbito la M.tà Regia mandò me con presteza a questa Felice Porta, aziò dimostrasse a V. Imperial M.tà el sincero e propenso animo anchor esser al presente del Re mio ser.mo a fare la pace et la concordia con V. Imp Alteza.</p>
               <p>Già ha possuto haver inteso V. Imp. Alteza quelle rason, le qual el Re mio ser.mo tene al Regno d'Hungaria per la succession hereditaria et per li patti fatti con re Zuane et che la sua Regia M.tà è stata consretta far quello che per avanti ha fatto contra quelli rebelli et inobedienti li quali non obediscono né a la Regia M.tà né a V. Imp. Alteza, ma con astucia cercano ingannar l'uno e l'altro, aziò loro possino regnare, et non per contender con V. Imp. Alteza. Perché sempre el Re mio ser.mo ha cercato, che de voluntà, consentimento et aiuto de V. Imp. Alteza el ditto Regno d'Hungaria conquistasse et di questo animo Le al presente molto confindandosse, che V. Imp. Alteza non li negarà tal gratia, domandando una cosa con modi ragionevoli et honesti et non senza gran laude et immortal gloria di quella. Et benché li Principi christiani et li Stati d'Impero Romano, come già pol haver inteso V. Imp. Alteza, hanno concluso et in questo stanno, che lo Regno d'Hungaria come membro et bastione della christianità non abandonino, anzi lo defendino et recuperino. Ma el Re mio ser.mo per grandissimo rispetto et reverentia che porta a V. Imp. Alteza desidera più tosto de la mano et liberalità di quella che per via de'arme aquistar el ditto Regno d'Hungaria. La fama de la grandeza d'animo et de la liberalità de V.ra Imp. M.tà è sparsa per el mondo, et tutti sanno che V. Imp. Alteza più combatte per gloria che per cupidità di regni, la qual è propria vertù di tanto imperatore. Qual adonque gloria magiore potrà V. Imp. Alteza havere donando el Regno d'Hungaria al Re mio ser.mo, el qual cerca lo ditto regno con iuste cause et modi honesti. Prima V. Imp. Alteza haverà uno re tanto nobile e signore di tanti regni obligatissimo et pensionario, dapoi metterà pace a tutto el mondo già stracco di tante guerre, più non se spanderà el sangue humano, non se desertarano le paesi, cessarà el stratio degli homini inocenti. Qual è quel homo tanto iniquo el qual non pregarà omnipotente Dio per la sanità de V. Imp. Alteza, la qual, potendo metter el mondo in ruina, per sua infinita bontà e clementia li harà donato pace etherna. Già V. Imp. Alteza ha tanti regni et imperii conquestato che gli è difficile a contarli, pol esser senza quel Regno d'Hungaria diffatto, lo quale sempre li ha dato più spesa che guadagno. Anchora le più utile a V. Imp. Alteza haver d'uno re nobilissimo testimonianza de tanta liberalità et grandeza d'animo che a volerlo cazar de lo regno, supportar infinite fatiche et spese con dubio fin di guera. Dio benedetto governa le cose del 
        <pb n="27"/>
        mondo et lui dà victoria a chi vole. La sacra Regia M.ta piu tosto voria per la commun
          quiete et per gran reverentia verso V.Imp. Alteza haver pace cum tanto degno e magnanimo
          principe.</p>
               <p>Pero et Re mio ser.mo confindandose in tal excelso vertu di V.Imp. Alteza et in la sua
          laude, che andara per el mondo, sapendo anchora che quella li quali havea scazato del
          regno li ha ritornati in la signoria, domanda e prega, se degni de sua liberalita relaxar
          e cederli Buda con el Regno d'Hungaria. Et la sacra Reg.M. promitte in recognitione di
          questa liberalita et testimonianza dela excelsa gloria et laude di quella ogni anno per un
          presente dar a V.tmp. Alteza ducati hungaresi cinquanta millia [m/50 ducati ogn'anno].
          Havera V.Imp. Alteza el Re mio ser.mo molto a se ubligato et li mantenira pace sempiterna.
          Oltra di questo V.Imp. Alteza cognoscera haver conferito beneficio ad uno re gratissimo.
          Prego omnipotente Dio, metti nel cor di V.Imp. Alteza quello che per lo meglio de la
          salute et quiete del mondo et fe'. quella se degni benignamente proceder verso el Re mio
          ser.mo non gravandolo con le condition troppo dure.</p>
            </quote>
            <p>7. <note resp="alter">[Tertium colloquium cum Solimanno Bassa]</note> His peractis fui multos dies in hospitio
          expectans responsum. Postea petii colloquium Solimani Basse. Consensit, vocatus sum.
          Aderat Jonus Beg et alius interpres. Diu, inquam, hic hereo, mora hec inutilis est.
          Serenissimus dominus meus avide meum reditum expectat, quuum videbit, sibi non responderi
          neque me dimitti, desperabit de pace et ipse hostilia cogitabit. Dum res integre sunt,
          mititte me per postam, alioquin nihil boni sequetur. Ille inquit: Imperator hoc dat
          responsum: Det dominus tuus illas quatuor predictas civitates et cum reliquis pacem
          habeat. Sed iussit, ut tu hic maneas, donec te dimittat. Ego inquam: Igitur vestra porta
          patet intrantibus, clausa est exire volentibus. Summa celeritate me serenissimus dominus
          meus misit, ut suae <abbr>Reg. M.ti</abbr> quamprimum responsum reportem et non hic heream inaniter.
          Qua fide sum admissus, eadem reditum mihi patere equum est. His dictis porrexi Basse
          salvum conductum Imperatoris. Bis eum legit, diuque in eo meditatus est, quum nullum
          scrupulum invenisset, quo mihi negocium exhiberet. Inquit: Ubi sunt altere littere, que
          fuerunt his annexe? Alias, inquam, non vidi.</p>
            <p>Quesivit ab interprete, an etiam alie fuissent litere. Negavit interpres. Tandem, quum
          non esset inventum quicquam, quod iure mihi obesset, nec ipse auderet fidem Imperatoris
          reprehendere, dixit: Hec est voluntas Imperatoris, ut tantisper hic sedeas, donec te
          <sic>dimittat</sic> Jonus Beg mirabatur, in quem eventum tamdiu <corr>detinerer</corr>. </p>
            <p>Hinc recta profectus sum ad Rhustam Bassam. Recensui illi verba Solimani Basse de
          responso Imperatoris. Non est, inquit, hoc responsum, ibis cum alio responso, fortasse cum
          meliore (hec autem ironice loquebatur). Venies ad bellum cum Imperatore, videbis, nos
          quoque scire bellare per hiemem. Tum erat dubius Thurcus, an confestim Adrianopolim
          contenderet, melius rebus suis ex propinquiore loco consulturus, propter famam adventantis
          ingentis exercitus.</p>
            <p>Multa preterea vanus homo iactabat extra rem, predicabat Imperatoris magnitudinem et
          fidem, quod eius verbum esset perinde ac Dei. Quod ego arripiens, in me, inquam, promissa
          Imperatoris non servantur. Promisit serenissimo domino meo securum et liberum accessum ad
          se legato eius fore, similiter et redeundi facultatem liberam, nunc mihi negatur redditus.</p>
            <p>In magnis, inquit, rebus venisti, non potest ita cito responderi, nondum fuisti hic uno
          mense, expecta, ut Imperator iussit.</p>
            <pb n="28"/>
            <p>At ego, inquam, protestor, ne postea de serenissimo domino meo aut de me queramini,
          fideliter enim et sincere agit vobiscum Regia <abbr>M.tas</abbr>, non redeunte me nec oratores huc
          venient, et sacra <abbr>Reg. M.tas.</abbr>, desperata pace, vereor ne aliquid attentet, quod potius
          erit belli quam pacis seminarium. Capiat, inquit, Budam, si potest. </p>
            <p>In presentia nondum excrcitus noster accesserat ad Pestam et ignorabatur, in quam partem
          peteret. Aut, inquam, dimittite me ex fide publica aut, si hoc non vultis facere, date
          mihi honestas expensas. Veni cum quatuor servitoribus, equis octo. Adhibuistis mihi multos
          custodes, quos oportet me alere, et non dantur per diem unum nisi aspre triginta. Non
          sufficiunt autem centum, si vel modice vivam. Aut si neque hoc licet impetrare,
          permittite, mittam unum servitorem pro pecunia. Inquit: Brevi venies cum Imperatore, foris
          erunt leviores impense.</p>
            <p>8. Aut in contemptum id fecerunt, aut quod fiscus Imperatoris exhaustus est. Aliis
          finitimis arcibus etiam per <sic>bienium</sic> non est solutum, flagitantibus stipendia
          respondetur, omnem insummi pecuniam in tuenda Buda.</p>
            <p>Expeditis omnibus que videbantur ad me pertinere, ocium decrevi agere, nam et interpres
          dixit, nequicquam expectes dimitti antequam succedat aliquod in Hungaria vel secundi vel
          adversi.</p>
            <p>Interim exercitus successit Pestho. Magnus metus ortus est Constantinopoli. Imperator
          decrevit aulam suam ultimam spem cum Usrei Bassa presidio Belgradi et Sirmii mittere,
          quippe non erat dubium, quin noster exercitus esset expugnaturus Pesthum. Timebant, ne
          nostra classis victrix decurreret per Danubium et Sirmium occuparet. Chaussi, mei custodes
          reprehendebant <abbr>V.M.tem</abbr>, quod misisset petitum pacem et nihilominus oppugnaret Pestum.
          Dicebam, bene agere <abbr>M.tem Reg.</abbr>, postquam de pace nihil renuntiatur, nolle occasioni
          deesse, satis diu expectavit responsum. Hoc egit Imperator me detinendo. Tunc illi: Si
          saltem hoc nuntiaret rex tuus Imperatori, tuus sum, omnia impetraret. Omnia, inquam, dicta
          sunt bassis que debuerant dici. Propterea sic illis respondebam, quia sciebam, eos omnia
          mea verba deferre ad bassas. </p>
            <p>Post vigesimum circiter diem vocavit me Rhustan Bassa dixitque: Propterea vocavi te, ut
          tibi darem malum noscere; venit a <corr>beglerbeg</corr> chiechaia nuntians, Alemanos
          discessisse a Peste, timuisse, quod audissent, jantizaros venire subsidio nostris, sed
          nondum locutus sum cum eo. Recta ivit ad Imperatorem ad Bechusi. Est autem hortus
          Imperatoris eo nomine in littore in Asia prope Constantinopolim, ubi redierit. Omnia
          significabo tibi; credidit rex tuus, nos esse faciliores femina. Non potuit Budam recipere
          ab una femina, et ea quidem Polona qui vilissimi hominum sunt, et putavit, ab imperatore
          nostro se recepturum.</p>
            <p>Existimabam, quod de discessu nostri exercitus iocaretur, aut aliquid vellet a me
          expiscari. Quis enim facile crederet, exercitum tam validum, tam instructum, qui universis
          viribus Thurcorum opponi potuisset, vix tentata oppugnatione, nulla existente causa metus
          recessisse an fugisse; dixerim: haud scio. Itaque mirabundo mihi dixit: Tu non credis, sed
          verum esse, paulo post scies. <note resp="alter">[De Petro Pereny]</note> Tunc etiam dixit: Quis suasit regi tuo,
          Petrum Pereni preficere Hungaris? Nunquam inter nos et vos pax constare poterit, si vel a
          vobis vel a nobis non castigabitur. Perfidiam eius accusabat.</p>
            <p>
               <note resp="alter">[Verba Rustan Bassa]</note> Dixit etiam: Nonne melius est regi tuo dare illas quatuor civitates
          et habere pacem ethernam, quam et alia que habet in periculum adducere? Melius, inquam, si
          defendere illas non valet. Possetne, inquam, de pace transigi equis conditionibus? Hic diu
          cogitavit, et omnino nihil respondit. Sic finito colloquio ego discessi, nec amplius ad
          eum redii, nisi postquam fui dimissus.</p>
            <pb n="29"/>
            <p>9. <note resp="alter">[Quartum colloquium cum Solymanno Bassa]</note> Postremo exactis duobus mensibus Solimanus
          Bassa me vocavit ac primo ingressu statim quesivit: Quidnum in causa est, quod <abbr>Reg. M.tas</abbr>
          nihil respondit ad ea que iam ter ei nuntiaverat Imperator de reddendis 4 civitatibus?
          Dixi, me penitus nescire. Non credebat, donec iureiurando affirmavi, quod nescirem. Dixit:
          Tamen ea, que contra vos sunt, ais, te ignorare, que autem pro nobis faciunt, scis multis
          rationibus adornare. Tunc inquit: Imperator hodie te liberavit, sed nihil vult Regi
          respondere ad hanc legationem ultimam, quoniam et Rex Imperatori ad eius petitionem nihil
          respondit. Ego autem dabo regi tuo bonum consilium, sed velim iures, nemini ea que dixero,
          te revelaturum nisi ipsi Regi. Iuravi. Hec que dicturus sum, ex memetipso dicam, non ex
          Imperatoris voluntate. Consulo igitur, ut Rex mittat oratores, spero, non autem promitto,
          quod optinebit pacem, si quatuor illas civitates dederit unacum iis machinis, que nunc in
          illis sunt. Ego me interponam apud Imperatorem sicuti feci pro Venetis. Nolebat videre nec
          audire legatos Venetos Imperator. Effeci tamen, ut ad ipsum Imperatorem venirent. Postea
          toium negocium composui; quare suadeo regi tuo, ut quamprimum, si vult oratores mittere,
          mittat pro salvoconductu per <corr>beglerbegum</corr> qui est Bude, vel per Mechmet Begum, sanzacum
          in Pesth; alioquin videat, ne illi accidat, quod accidit sultano Aegipti: Selim imperator
          vicerat bello et occiderat quendam principcm (Anadoli vocabatur), eratque medius inter
          Thurcos et Aegiptios. Sultanus Aegipti bis petiit per legatos a Selimo, ut ei regnum
          Anadoli redderet, quum iure ad ipsum pertineret, alioquin se armis repetiturum, dixit.
          Selimus non solum non restituit, sed exercitum in Siriam contra Aegiptium adduxit, eumque
          bello vicit ac interfecit; etiam alterum Memphi sultanum suffectum superavit ac vita
          privavit, eorumque dominio potitus est. Nisi <abbr>Reg. M.tas</abbr> sequatur consilium meum, sine
          dubio Imperator ineunte vere maximis copiis regna eius invadet. </p>
            <p>Sic a Solimano Bassa cum bona eius gratia, comeatu accepto, profectus sum ad Rhustan
          Bassam. Multa locutus est contra dignitatem <abbr>V.re M.tis</abbr>, fidem eius elevando, quod ego
          graviter et constanter defendi.</p>
            <p>Dixit: Rex tuus mittat exploratum Samandriam, inveniet 300 maiores bombardas ibi fundi,
          tribus in locis pontes struemus: unum in Ezek, alterum ad Varadinum Petri, tertium
          Varasdini. Ibraim Bassa Vienne oppugnationem digito attigit, ego utraque manu apprehendam.
          Rex tuus non solum immisit in nos Hispanos et Italos, sed etiam nostros subditos literis
          et nuntiis contra nos sollicitat: regem videlicet Polonie, Moldavum, fratrem Georgium,
          Petrovich, Urbanum Bathiani. Hi autem omnes literas regias ad nos miserunt et volunt esse
          nobiscum. Iam More Laslo composuit cum Murat Bego, et Petrus Perenni erit noster. Itaque
          videat rex tuus, quid sit facturus. Si vult pacem, det 4 illas civitates sepe dictas, et
          pro reliqua Hungaria tributum solvat. Vide quanti faciat Imperator regem tuum: acceptus es
          et habitus ut canis, num adveniens discendensve vidisti Imperatorem aut osculatus es manum
          eius? </p>
            <p>Nullus, inquam, antehac legatus sic male tractatus fuit sine mea culpa. Tua, inquit,
          culpa non fuit, sed ita factum est propter tuum dominum. Tunc nec venienti mihi, nec
          discedenti aut assurexit aut manum porrexit, quod alias semper fecerat.</p>
            <pb n="30"/>
            <p>10. Discessi Constantinopoli <date>biduo ante festum Martini</date>. Adrianopolim <date>6. die</date> veni. Ibi
          Agapetus Fulcro me convenit, dixitque, legatum Polonum, quem ego sciebam, expeditum et
          donatum esse, fuisse Constantinopoli detentum propter quasdam controversias in confinibus
          Polonie cum Thurcis secutas. <date>Ante Nicolai quatriduo</date> in Novo Pazar inveni tabellarium
          Ragusinorum ferentem literas ad Thurcum de clade regis Francie ad Parpininum facta -, unus
          ipsius regis nuntius precesserat uno die, quatuor magnis itineribus eum sequebantur,
          dicebant, missos esse petitum auxilium a Thurco. Nam et per alios, quos habet
          Constantinopoli, mirabiliter sollicitat pro classe, ut fecit anno superiore ad impediendam
          Cesaream <abbr>M.tem</abbr> divertendumque malum a Gallia, vereor, ne Apuliam classe invadant, quod
          sperant sibi ex sententia successurum opera exulum. Nam et Murat Beg ex Posega mittitur
          Valonam, cum quo (compertum habeo) tractaverunt exules ea de re, ut anno superiore <abbr>V.re
          M.ti</abbr> declaravi Prage. Vehementer timebam, ne in Bosna me tollerent, in qua multi nuntii
          perierunt. Sed preter spem Dei benignitate servatus sum. Ulama Beg sanzacum reperi in
          Thesna, tunc commode Buda redierat. Nuntiavit <abbr>V.re M.ti</abbr> frustra mitti oratores ad
          Imperatorem; precidat <abbr>V.ra M.tas</abbr> et quid optet ab Imperatore, nuntiet illi: se, inquit,
          sperare rem perfecturum, habere enim gratiam et authoritatem apud Imperatorem. Nihil
          optare a <abbr>V.M.te</abbr>, nec aurum nec argentum: hoc solum eam ob rem facere, ne et Thurci et
          nostri finitimi populi de illo conquerantur. Itaque postridie illius die quo tu veneris ad
          Regem, <abbr>M.tas</abbr> Regia, inquit, nuntiet mihi suam voluntatem; ego efficiam, ne Imperator huc
          ex Adrianopoli progrediatur.</p>
            <p>Credo, sic instructum fuisse ab Rhustan Bassa. Ulama Beg enim ab ipso dependet, est ei
          simultas cum Solimano Bassa. Hic etate, honore, opibus, rebus gestis superior est, illi
          spiritus addunt <sic>gratiam</sic> et affinitas principis. Jonus Beg semper est cum Solimano,
          Rhustan me presente nunquam eum admisit, nec permisit, ut cum eo loquerer. Itaque vellet
          honorem, laudem composite pacis ad se trahere. Nam si recta legati mitterentur
          Constantinopolim, sine dubio omnis honor ad Solimanum concederet, primarius enim bassa
          omnia tractat et expedit. Nisi fortasse hec commenti sunt, ut per eiusmodi spem <abbr>V.ram M.</abbr>
               <sic>falleret</sic>, imparatamque aggrederentur. Plurima de industria pretermisi, que non
          videbantur magnopere pertinere ad rem. Attigi tamen, que magis digna scitu videbantur.</p>
            <signed>Tranquillus manu sua fideliter</signed>
            <note resp="alter" xml:lang="de">[Am 10. Januar 1543 an
          König Ferdinand gesandt.]</note>
         </div>
      </body>
  </text>
</TEI>
