<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="andreis-f-epist-1569-10-19">
         <titleStmt>
            <title>Ad Reverendissimum dominum Antonium Verantium Archiepiscopum Strigoniensem, versio electronica</title>
            <author ref="and02">
               <persName xml:lang="hr">Andreis, Franjo Trankvil</persName>
               <date>1490-1571</date>
            </author>
            <editor>
               <persName>
                  <ref>László Szalay</ref>
               </persName>
               <persName>
                  <ref>Gusztáv Wenzel</ref>
               </persName>
            </editor>
            <respStmt>
               <resp>Editionem electronicam praeparavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition> Digitalizat kasnijega znanstvenog izdanja (1860-1871). </edition>
         </editionStmt>
         <extent ana="C">Mg:C Verborum 1794</extent>
         <publicationStmt>
            <p>elektronska verzija: Digitalizacija hrvatskih latinista, znanstveni projekt na
                    <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska. <date when-iso="2010-12">Prosinca 2010</date>.</p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl> Verancsics Antal, Összes munkái, vol. 6: vegyes levelek 1538--1549, ed.
                    Szalay László, Pest 1860, nr. 19, p. 32--33. <ref target="http://www.archive.org/details/verancsicsantal06vera">Facsimile
                        digitale apud Archive.org.</ref>
            </bibl>
            <bibl> Verancsics Antal összes munkái [The Complete Works of Antal Verancsics], ed.
                    László Szalay and Gusztáv Wenzel, vol. 7 (Budapest, 1865), Nr. 24, pp. 42--43.
                        <ref target="http://www.archive.org/details/verancsicsantal07vera">Facsimile
                        digitale apud Archive.org.</ref>
            </bibl>
            <bibl> Verancsics Antal összes munkái [The Complete Works of Antal Verancsics], vol.
                    10, Vegyes levelek, 1569-1571 ; közli <editor>
                  <persName>
                     <ref xml:id="editor">Wenzel
                        Gusztáv</ref>
                  </persName>
               </editor>. - Pest, 1871. - (Monumenta Hungariae historica. 2.
                    Scriptores = Magyar történelmi emlékek. Osztály 2. Irók ; 25), Nr. 1, pp. 3--11
                        (<ref target="http://www.archive.org/details/verancsicsantal05wenzgoog">facsimile digitale in Archive.org</ref>)</bibl>
         </sourceDesc>
      </fileDesc>
      <profileDesc xml:id="andreisvrancic15691019">
         <abstract>
            <p/>
         </abstract>
         <settingDesc>
            <place ana="origin">
               <placeName ref="http://www.wikidata.org/wiki/Q1780">Posonium</placeName>
            </place>
         </settingDesc>
         <particDesc>
            <person role="sender">
               <persName ref="and02">Andreis, Franjo Trankvil</persName>
            </person>
            <person role="recipient">
               <persName ref="vranc01">Vrančić, Antun</persName>
            </person>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1569-10-19" period="15xx_3_third">1569-10-19 (redditae)</date>
            <placeName>Posonii</placeName>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
               <term>1551-1600</term>
            </keywords>
            <keywords scheme="genre">
               <term>prosa oratio - epistula</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-08-30</date> Svako pismo u posebnoj
                datoteci. </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-07-10</date>
                Novo, unificirano zaglavlje. </change>
         <change>
            <date>2010-12-18</date>
            <persName>
               <ref type="viaf" target="6913774">Neven Jovanović</ref>
            </persName> Početna verzija. </change>
      </revisionDesc>
   </teiHeader>
   <text>
      <body>
         <div type="prosa-epistula"
              xml:id="fta-av04"
              corresp="#andreisvrancic15691019">
            <opener>Ad Reverendissimum dominum Antonium Verantium Archiepiscopum Strigoniensem
                    Tranquillus Andronicus.</opener>
            <note>(19. Octobris 1569; ed. Wenzel 10, 1, pp. 3--11)</note>
            <p>Non possum oblivisci tuae benevolentiae quam saepe perspexi erga me singularem,
                    sed tunc evidentius sese exeruit quum Viennae proxima aestate legens quoddam
                    meum epigramma de malis reipublicae me fideliter et amanter admonuisti ne
                    pergerem immodicus esse in deplorandis nostris temporibus, quoniam lamentis
                    nihil proficimus neque laborando meremur aliud nisi odium, interdum etiam
                    perniciem. Nam plerumque vera etiam dixisse multis exitio fuit; siquidem morsus,
                    qui ex vero trahuntur, gravius premunt et altius infinguntur. Superbi sunt
                    potentiorum animi et aequari deorum potentiae volunt, quos facile dicendi
                    libertate irritaveris, adulationibus conciliantur, silentio praetermittere
                    tutissimum est. Quamquam summa tua quidem auctoritas et candor animi tui
                    vehementer me permoveat ac sane vehementius ceteris omnibus; interim tamen abs
                    te peto concedas hoc mihi nec moleste feras; dum tibi probem causas a me
                    suscepti negotii, spero cognitis rationibus omni crimine me absolves. Legimus
                    Socrati bonum a puero daemonem aspirasse qui addebat calcaria viro impigro et ad
                    bona studia sua ipsius natura sponte currenti; contra vero me genius meus ut
                    desidem <corr>cunctabundumque</corr> statim ab adolescentia coepit incitare
                    atque impellere ut in communia commoda pro viribus incumbam. Ego vero qui sum ut
                    Deo maxime salutaria praecipienti resistam? Essem equidem culpae affinis si
                    contumeliis et maledictis temere per memet ipsum iactatis quemquam proscinderem.
                    Nunc autem quod eloquor quae Deus posuit in os cur in vitio vertitur? Adeone
                    molesta est quibusdam delicatis veritas ut in professores veritatis odio plus
                    quam Vatiniano ferantur, perinde ac omnia divina et humana evertissent? Atqui
                    praecipue vera dicendo Christum confitemur; quid enim aliud Christus est nisi
                    ipsa veritas? --- quam <sic>ascondere</sic> procul dubio est Christum cum
                    perditis et infidelibus negare. Neque propterea minis tyrannorum exteriorum,
                    quorum carnifex animus praecipue saevit in eos qui somnolentos revocant ab
                    ignavia et cohortantur ad studia virtutis iisdem ipsis salutaria. Nunquam
                    existimavi plus timeri eos oportere qui corpus occidere possunt, in animam
                    nullum ius habent, quam Deum qui potest utrumque interimere et detrudere ad
                    inferos perpetuo cruciandum. Nam in unius corporis amissione haud magna iactura
                    (ut vulgus existimat) accipitur. Per se non vivit, cito deflorescit, atque intra
                    breve spatium interit; quocum sepeliuntur omnes fluxae voluptates, laenocinia et
                    blandimenta vitae humanae; interim antequam ad periodum perveniat, ne connumerem
                    curas, labores, infinita eius intestina externaque mala quibus aut in ipsis
                    vivendi initiis aut in medio cursu frangitur. Nonne ut abundemus commoditatibus
                    et deliciis expleamusque voluptatibus istam molestam et exitialem sarcinam,
                    multa cogimur iniusta, impia, nefaria perficere. Quamobrem Deo conscio et
                    vindice, a quo turpiter defecimus, deiicimur in valles plenas lacrimarum ex
                    quibus evadere nunquam licet. Itaque consulto multos mortales perspecta vanitate
                    rerum humanarum ne indulgendo corpori aeternitate privarentur multo negligentius
                    vixisse. Egone igitur octogenarius iam exacto vitae spatio mortem pertimescam?
                    Etiamsi nulla vis inferatur, certe intra paucos dies hinc iure naturae
                        <sic>abiendum</sic> est ac terra reddenda terrae unde sumpta fuit ut
                    viveret; nam omnia eo abeunt unde orta sunt. Hoc velim tibi persuadeas me nulli
                    metus, nullae praemiorum spes, ne vivendi quidem dulcedo ab instituto depellent;
                    in hac vocatione mihi certum est vivere et extingui.</p>
            <p>Restat diluere quorundam satis ineptas criminationes. Requirunt a me cum convicio
                    quonam privilegio tam licenter deplorem conditionem nostri temporis, tacite
                    vellicando Principes immerita de causa? Ad haec subsannantes inquiunt: <q>Nisi
                        tu temperes a maledictis, statim respublica corruet, instar Amiclarum quae
                        tacendo perierunt. Non es huiusmodi ut mundus tuam auctoritatem sequatur. Si
                        sapis, continebis te intra tuam pelliculam.</q>
            </p>
            <p>Nisi me teneret ratio mei honoris, nec melioribus probari vellem; istis ego
                    calumniatoribus, quibus omnia sordent in rebus humanis, nihil responderem. Tibi
                    vero imprimis homini candido et docto et sapienti cupio rationem totius
                    instituti mei constare. Nam si tu subscribes labori meo, tulisse omnium
                    suffragia putabo.</p>
            <p>Haud equidem inficior ingenium mihi perquam tenue contigisse. Quamobrem summo
                    studio quaesivi <pb n="6"/> subsidia meae imbecillitati; non domi tantum, sed
                    longe lateque in exteris nationibus, praesertim quae tunc fama percrebuerat
                    florere clarissimis ingeniis in optimo genere disciplinarum, atque cum
                    eminentissimis nostri aevi familiariter conversatus sum. Postea immiscui me
                    nominatim evocatum in aulis Regum; an hinc forte aliquid adiumenti mihi
                    accederet atque in tractatione negotiorum publicorum cum nostris externisque
                    Principibus (citra iactantiam loquor) multos annos consumpsi non admodum (ut
                    spero) infeliciter. Igitur si propter stupiditatem hebetis ingenii consuetudine
                    doctorum hominum parum doctrinarum consequutus sum, certe verisimile est
                    postremis meis laboribus nonnihil iudicii ad hoc tempus mihi accessisse ut iam
                    possim discernere inter fabam et cicerculam, quid honestum sit, quid inutile,
                    quid ferat mortales ad gloriam, quibus infamia inuratur.</p>
            <p>Porro in his, quantum licuit per meam tenuitatem humanitus instructus, veritatem,
                    quam mundus dare non potest, dono Dei accepi; pro qua velim non solum indigna
                    pati, sed etiam emori. Praestat enim placere Deo quam hominibus. Et si nihil in
                    praesentem diem sudatis laboribus et assidua increpatione perfecimus inveterata
                    pertinacia improborum, tamen in vinea Domini exercuisse me non pigebit. Nam boni
                    operis nihil deperit apud Deum, nec debemus expectare ut Deus arbitrio nostro
                    alios beet, alios fulminet. Ipse dominus temporum et nostrarum cogitationum
                    scrutator intimus omnia novit momenta quibus cuique mercedem suam, ut quisque
                    meritus est, abunde opportuneque referat. Siquidem rerum ac temporum eventus in
                    sua servat potestate; mortales omnino latere voluit, ne Apostolis quidem, quos
                    tantopere <pb n="7"/> dilexit, patefecit quando restituet Regnum Israel.</p>
            <p>Proinde nostri muneris est nostrum pensum fideliter persolvere. Successus in manu
                    Domini sunt, nec agricola, qui seminat, dat incrementum sementi; nec medicus
                    sanat quum adhibet opportuna morbo remedia; sed omnia Deus haec operatur in
                    omnibus. Quocirca singularis quidem amentiae est atque is videtur pacisci cum
                    Deo qui nolit accingi ad ullum praeclarum facinus nisi securus de proventu sit.
                    Paulo Apostolo praedicante iacta sunt mediocria quaedam fidei fundamenta;
                    aliquot postea saeculis ipsa fides Christiana per orbem dilatata crevit in
                    immensum. Non tamen hic successus de subactis populis vivo Paulo concessus fuit,
                    neque Paulus id aegre tulisset si tunc viveret. Quoniam non sibi, sed Christo
                    gloriam quaerebat; quod quidem iussus Divina voce facere, nunquam per tot cruces
                    in tantis aerumnis exagitatus intermisit. Eadem animi magnitudine antiqui
                    Prophetae ad salutem populorum processerunt. Tantum autem abest ut ea tempestate
                    Divinas admonitiones et iustas querelas apud impios reges probarent ut propterea
                    multis modis male accepti et excarnificati vitam amiserint. Ex quorum tamen
                    sanctis praedicationibus, postquam invidia decessit, omnis aetas uberes fructus
                    legit. Illud autem dignum admiratione videri debet quod maluerunt interfici quam
                    non parere Deo. Revera frugi mancipia dominorum voluntatem alacriter perficiunt,
                    servos torpentes et rebelles nequicquam ad bonam frugem excitaveris. Atque ista
                    fex hominum, quod execrabilius est, praeclaris cuiuscunque conatibus, quae ipsi
                    ne digito quidem attingunt, invident atque adeo infesti sunt. Ad haec omnem
                    auctoritatem <pb n="8"/> detrahere moliuntur, somniantes auctoritatem contineri
                    dignitate personarum, nec sapientiam habitare in pannoso amictu tenuibusque
                    fortunis, verum in splendidis titulis et in his qui longo famulitio stipantur.
                    Qua re nihil absurdius fingi potuit. Quippe sapientia, quae domicilium in optima
                    constitutione animi habet, non facile ingreditur in divites domos, tot
                    illecebris vallatas; alioqui si quandoque irrupisset, turpiter eiiceretur, ut a
                    dissimillimis. Divitiarum enim coniunctio cum virtute nulla esse potest; sicuti
                    nec Belial cum Christo. Non temere invenies aliter verbum Domini, quae vera est
                    sapientia, si utramque scripturam scrutatus fueris, nisi in humilium pectoribus
                    consedisse. Quibus Regum infulae cedunt ac etiam defunctorum cineres prostrati
                    venerantur.</p>
            <p>Quamvis multo rarius nostra tempestate huiusmodi sanctitatis exempla propter
                    incredulitatem hominum elucescant, tamen Deus benedictus prospiciens humano
                    generi non vult suam Ecclesiam his luminibus orbatam esse nec penitus aberrare a
                    vero summergique naviculam Petri. Sustentatur autem ne ruat paucis
                    spectatissimis columnis quae fide ardenti vitaque incorrupta ceteris omnibus
                    praevalent atque ut sol illustrans omnia praelucent.</p>
            <p>Quod genus hominum, quum fugit pravitatem, quae passim aberrat, magis a Deo quam
                    a mundo cognoscitur. Ex hoc semine oriundos putes quicunque studio veritatis
                    inflammantur ad ea quae reipublicae salutifera sunt; licet proletarii sint atque
                    ab ergastulis excepti. Hi enim spiritu Dei aguntur qui veritatem palam in animis
                    hominum inserunt nulla spe praemiorum neque metu poenae.</p>
            <p>Dicam aliquid maius quam imperiti opinantur. <pb n="9"/> Spiritus Paracletus ex
                    sua bonitate vel impiis auctor esse creditur vera loquendi. Cum scelere Caypha
                    sacerdotum principis nihil tam nefarium, tam immane conferri potest. Ipse
                    interficiendi Christi, mundi Principis et salvatoris, praecipuus consultor et
                    impulsor extitit; at eum ipsum vaticinatum esse de Christo nemini dubium est.
                    Quanto aequius credere est quisquis insitus in Ecclesia privatim parvo contentus
                    vixit sine querela. Quem neque honorum ambitio nec divitiarum admiratio prorsus
                    invictum adversus pecuniam subegit. Huius, inquam, orationi spiritum Dei
                    virtutem abundius suppeditavisse, praesertim de communibus commodis anxii, atque
                    ad gloriam Dei cogitantis. Nam illo haeret aqua quod malevoli obiiciunt
                    usurpantes illam pervulgatam sententiam: <q>Omni vitio carere debet qui paratus
                        est in alium dicere.</q>
            </p>
            <p>Nesciunt hoc ad eos pertinere qui impotentes, ira odioque flagrantes prorumpunt
                    ad convicia more muliercularum, non autem accusari eos qui nulla privata causa,
                    sed ut communibus commodis consulant ignaviam reprehendunt et ad virtutem
                    excitant. Alioqui criminis arguantur et Apostoli et orationis viri Dei qui
                    desiderio nostae salutis acerbius in scelera invecti sunt. Quippe nec iidem ipsi
                    nec quisquam mortalium expers omnis culpae fuit; solus Dominus Christus peccatum
                    non fecit. Et sane peccare privatos homines a paucis <sic>advertitur</sic>
                    itaque non est magni exempli; quibus autem in eminenti collocatis procuratio
                    rerum humanarum contigit, quum conspicui sint oculis omnium, nihil potest in iis
                    abscondi atque dissimulari. Quilibet vel tenuissimus naevus illustrius cernitur
                    ac multitudinem laedit et proinde in dignitate provocat ad maledicendum. Quodsi
                    grassantur <pb n="10"/> ad publicam perniciem, credis eos qui maiore animo
                    praediti sunt temperaturos ab execrationibus ipsorum ex quorum somnolentia
                    respublica omnis in interitum ruit?</p>
            <p>Cessent igitur latrare canes et innoscentes, ne dicam assidue benemerentes de
                    republica proscindere maledictis et vocare in invidiam. Tu quoque tales
                    oblatratores velim tua virtute compescas et ad modestiam revoces.</p>
            <p>Sed fortasse quispiam dixerit, cui equidem assentior, me quidem, ut nunc sunt res
                    nostrae, ludere operam et <sic>facerem</sic> utilia <corr>consulendo</corr>
               <sic>asuetis</sic> vivere in otio et luxu; hos enim si linguis Angelorum utaris
                        <sic>nequicquam</sic> ad decus erexeris. Videmus eos, qui rebus praesident
                    ac de publicis commodis subinde admonentur, nihil commoveri, non domi, non foris
                    grassantem vitiorum labem corrigere; non pacis, non belli exercere munia, non
                    perpendere rerum exitus, non adductis exemplis simili negligentia pereuntium
                    veterum excuti. Nulla cuiquam cura de moribus, de sacris, de cultu Dei; numquid
                    hoste tam potenti atque immani nobisque admodum infesto et
                        <corr>atrociter</corr> imminente nostris cervicibus quisquam Principum
                    expergiscitur? aut se colligit ad tutelam reliquiarum reipublicae adeo vastate
                    ac pene confectae? Putant paucorum annorum emendicatis, ne dicam emptis induciis
                    securitatem nobis perpetuo partam esse; ideo de futuro bello nihil cogitant et
                    inter se tumultuantur et caedibus strenue saeviunt. Atqui sperent quod barbari
                    more suo defluxis breve induciis et suis rebus compositis nos imparatos et
                    exhaustos viribus atque pecunia magno copiarum apparatu invadent; <pb n="11"/>
                    ac nisi tantam pestem Deus avertat, <sic>excindere</sic> conabuntur.</p>
            <closer>
               <salute>Utinam sim falsus vates et nostra respublica externorum hostium
                        secura gaudeat pace sempiterna. Quod antea non fiet (ut mihi persuadeo) quam
                        nos ipsi mutatione vitae redierimus in gratiam cum Deo.</salute>
               <dateline>
                  <add>
                     <note>(Redditae)</note>
                     <placeName>Posonii</placeName>
                     <date when="1569-10-19">die 19. Octobris 1569.</date>
                  </add>
               </dateline>
            </closer>
         </div>
      </body>
   </text>
</TEI>
