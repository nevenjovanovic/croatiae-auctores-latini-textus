<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc xml:id="ciriaco-epistulae-exc-mehus-1435">
            <titleStmt>
                <title>Epistulae duae Kyriaci Anconitani (1435), versio
                    electronica</title>
                <author ref="http://www.wikidata.org/entity/Q558074"><persName xml:lang="ita" ref="http://www.wikidata.org/entity/Q558074"
                    >Ciriaco d'Ancona</persName> (<persName xml:lang="lat">Kyriacus
                        Anconitanus</persName>, <persName xml:lang="ita">Ceriaco
                            Pizzicolli</persName>), <date from="1391" to="1455">c. 1391 – c.
                                1455</date></author>
                <editor ref="http://www.wikidata.org/entity/Q20661806" xml:id="LM">
                    <persName ref="http://www.wikidata.org/entity/Q20661806">
                        <ref type="wikidata" target="http://www.wikidata.org/entity/Q20661806"
                            >Lorenzo Mehus</ref></persName>
                </editor>
                <respStmt>
                    <resp>Hanc editionem electronicam curavit</resp>
                    <persName xml:id="NJ">
                        <ref type="wikidata" target="http://www.wikidata.org/entity/Q114878204"
                            >Neven Jovanović</ref>
                    </persName>
                </respStmt>
            </titleStmt>
            <publicationStmt>
                <p>elektronska verzija: Digitalizacija hrvatskih latinista, znanstveni
                    projekt na Filozofskom fakultetu Sveučilišta u Zagrebu,
                    Hrvatska.  <date when="2024-02">veljače 2024</date></p>
                <p ana="licence">
                    <ptr target="https://creativecommons.org/publicdomain/zero/1.0/"/> The Creative
                    Commons CC0 1.0 DEED CC0 1.0 Universal Licence applies to this document. The licence
                    was added on February 2, 2024. </p>
            </publicationStmt>
            <sourceDesc>
                <p><bibl>Ciriaco, d’Ancona. 1742. Kyriaci Anconitani Itinerarium, ed. by Lorenzo Mehus (Florentiae: Ex novo Typographio Joannis Pauli Giovannelli ..., sumptibus typographi) <ptr target="http://archive.org/details/kyriacianconitan00ciri"/> [accessed 2 February 2024]
                </bibl>
                </p>
            </sourceDesc>
        </fileDesc>
        <encodingDesc>
            <editorialDecl xml:lang="hrv">
                <normalization>
                    <p>
                        Zadržan pravopis izvornog izdanja.
                        Proširene neke kratice (&amp;), druge označene.
                    </p>
                </normalization>
            </editorialDecl>
        </encodingDesc>
        <profileDesc>
            <creation>
                <date when="1435" period="14xx_2_third">1435</date>
            </creation>
            <textClass>
                <keywords scheme="typus">
                    <term>prosa</term>
                </keywords>
                <keywords scheme="aetas">
                    <term>Litterae renatae (1400-1600)</term>
                    <term>Saeculum 15 (1401-1500)</term>
                    <term>1401-1450</term>
                </keywords>
                <keywords scheme="genre">
                    <term>prosa oratio - epistula</term>
                </keywords>
            </textClass>
        </profileDesc>
        <revisionDesc>
            <change>
                <date>2024-02-02</date>
                <name>Neven Jovanović</name>
                Prva verzija za CroALa
            </change>
           
        </revisionDesc>
    </teiHeader>
    <text type="prosa">
        <body>
            <div type="prosa-epistula">
                <head resp="#LM">EPISTOLA I.</head>

                <opener>Patri in Christo venerabilissimo <abbr>D.</abbr> JOANNI RICINATI Raguseae
                    Metropolitanae Ecclesiae Pontifici <abbr>B. M.</abbr> Kyriacus Anconitanus
                    devotus Servus <abbr>fel.</abbr></opener>


                <argument resp="#LM">
                    <p>De Ricineti conditore, ac de utilitate veterum monumentorum.</p>
                </argument>

                <quote><abbr>IMP</abbr> . CAESARI . <abbr>L</abbr> . VERI . <abbr>AVG</abbr> .
                        <abbr>FIL</abbr> . DIVI . PII <abbr>NEP</abbr> . <lb/> DIVI . HADRIANI .
                        <abbr>PRON</abbr> . DIVI . TRAJANI . <lb/>
                    <abbr>PARTH</abbr> . <abbr>ABNEP</abbr> . DIVI . NERVAE . ADNEPOTI .
                        <abbr>L</abbr>. <lb/> SEPTIMIO . SEVERO . PIO . PERTINACI . AVGVSTO . <lb/>
                    ARABICO . ADIABENICO . PARTHICO . MAXIMO <lb/>
                    <abbr>P</abbr> . <abbr>M</abbr> . <abbr>TRIBVNIC</abbr> . <abbr>POTEST</abbr> .
                        <num>XIII</num> . <abbr>IMP</abbr> . <num>XI</num> . <lb/>
                    <abbr>COSS</abbr> . <num>III</num> . <abbr>P</abbr> . <abbr>P</abbr> . COLONIA .
                    HELVIA . RICINA <lb/> CONDITORI . SUO .</quote>

                <p>Epigramma hoc praeclarum ex me apud Maceretum exacta tempestate compertum eam ob
                    rem hodie venerationi tuae hoc loco reponendum delegi, venerandissime Praesul,
                    ut ex eo perfacile videas, insignem illum pietate Principem Severum tuarum
                    decus, <expan resp="editor">et</expan> specimen legum antiquam illam in Piceno
                    Coloniam condidisse, quae olim in Provincia egregiae illi patriae civitati tuae
                    non longe abs se Oenotrio in colle longo murorum ordine, nostrum <expan
                        resp="editor">et</expan> prope Apennini montis promontorium nomen, <expan
                        resp="editor">et</expan> primaevam originem dedise percipitur. Qua quidem in
                    re sane poteris intelligere, vir diligentissime, vos quoque praeclaros novae
                    ejusdem coloniae cineres, non quemadmodum diu jam incerto nomine consuestis,
                    undique vocitari Recanatenses , quin immo vos rectius Ricinates nuncupari
                    debere. E quo patet aperte, dignissime Pater, nos non modo abolita virorum
                    insignia quandoque ab inferis suscitare, quin <expan resp="editor">et</expan>
                    civitatum utique nomina arte quippe nostra ab orco in lucem revocare posse. O
                    magnam vim artis nostrae, ac penitus divinam! Siquidem dum vivimus, quae diu
                    vivis viva, <expan resp="editor">et</expan> praeclara fuere, <expan
                        resp="editor">et</expan> longi temporis labe, longaque semivivum injuria
                    obstrusa penitus, <expan resp="editor">et</expan> defuncta jacebant, ex ea demum
                    arte diva iterum vivos inter homines in lucem ab orco revocata vivent
                    felicissima temporis reparatione. Sed enim inter Liguras nondum exacto biennio
                    apud Vercellas antiquam ad Apenninos montes, <expan resp="editor">et</expan>
                    olim nobilem civitatem, <expan resp="editor">et</expan> de qua Hieronymus senior
                    ille noster suis epistolis in ea de septies percussa virgine particula mentionem
                    habet, dum vetustis in sacris aedibus nostro de more aliquid verendae
                    aeternitatis indagare coepissem, sacerdoti cuidam ignaro, quaenam mea ars esset
                    interroganti ex tempore equidem respondi, mortuos quandoque ab Inferis suscitare
                    Pythia illa inter vaticinia didici. Et haec ubi dicta, quum ibidem vulgarem,
                    incertum, obstupescentemque reliquissem, artem vero meam haud relinquendam
                    putavi. Vale</p>
            </div>
            <gap resp="#NJ" reason="editorial"/>
            <div type="prosa-epistula">
                <head resp="#LM">EPISTOLA III.</head>
                <opener>KYRIACUS FRANCISCO Equiti, Crassoque salutem.</opener>

                <argument resp="#LM">
                    <p>De itinere suo ex Jadera usque ad Acarnaniam.</p>
                </argument>

                <p>Ex Jadera diebus exactis, viri amicissimi, binas ad te, Francisce, litteras dedi.
                    Nunc sed enim vobis ambobus imprimis carissimis de reliquo nostro hucusque
                    itinere aliqua solatii loco intermiscendo dicam. Linquimus Jaderae Portum <num>III.</num>
                    <abbr>Kalen.</abbr> Decembres Veneria quadam biremi, <expan resp="editor">et</expan> dum
                    nostrum ad iter per Illyricum navigaremus, obviante euro ad pridie <abbr>Kal.</abbr>
                    Decembres scopulum ad quemdam Corcorae Dalmaticae Insulae proximum venimus, ubi
                    primum aedem Beatae Virgini sacram vidimus, in qua viri religiosi non pauci
                    castissimum Seraphici Ordinem servant. Aquis cum ibidem ad primam diei horam
                    adlaberemur, solemnem Andreae Apostoli felicissimam diem celebratam audivimus.
                    Sed ut non me meis totum <expan resp="editor">et</expan> inexpertem curis
                    viderem, hoc ad porticum Templi in angulo claustri, atque ornatissimo lapide
                    epigramma vetustissimis <sic resp="#NJ">inscultum</sic> litteris inveni. <quote><abbr>D. M.</abbr>
                        <lb/> VRSINVS, ET EVTICIA <lb/> PARENTES INFELICES <lb/> VRSINO FILIO
                        PIENTISSIMO <lb/>
                        <abbr>POS.</abbr>
                        <abbr>ANN.</abbr>
                        <num>XXV</num>.</quote></p>

                <p>Id enim ob celeberrimum nomen praeclarae Cardinalis nostri domus, quem potissimum
                    meo pro numine veneror, non aspernendum putavi. At enim post aliquot dies
                    quiescente ponto exivimus. Inde ad <num>VII.</num> Idus Decembres, quo die dum nostrum ad
                    iter remorum vi per aequora veheremur, Juleam prope faucem quaternas Venetum
                    onerarias triremes e Syria remeantes vidimus diversas aromatum species
                    afferentes. Inde Catharum, Ulciniumque venimus, <expan resp="editor">et</expan>
                    tandem amisso Dyrrachio <abbr>XII.</abbr> <abbr>Kal.</abbr> Januarias Chimerium superavimus, quod nobile
                    apud Epirum Neptuni Promontorium vestibulum ad Illyrici sinus fauces nautae
                    Linguam vocant. Sed iterum in nos euro tumescente adverso proximum ad quemdam
                    proporticulum servatam ex undis biremem occulimus. Hic primum nautae adducta e
                    sylvis materie ignem e silicibus excitant. Tum vero generosus ille Venerius vir
                    Thomas praefectus noster diversa per cynegesia, aliaque suos discreverat
                    juvenes. Nam alii per dumos pictas quaeritant avibus aves, alii quidem escatis
                    sub unda hamis varigenos laqueare pisces amabant. Sed animi praestantioris alii
                    ad altos per invia lustra montes orthoceros insectari cervos plerique venabulis,
                    armis, canibusque cucurrunt, qui primum favente Delia cervum praestanti corpore
                    a cane quodam indigena nuper agitatum videre, quem postquam balistarum,
                    arcuumque sagittis, <expan resp="editor">et</expan> hastilibus undique
                    convenerant, ad extremam denique Promontorii rupem cervum aeripedem compulere,
                    qui desperata terrarum undique fuga ferox tandem se magnum per Jonium credidit.
                    Sed haud mora e nostris duo ardentiores animi juvenes alter Siculus quidam
                    rubeus ex Catina, alter vero Liburneus ex Jadera exutis illico vestibus in undas
                        <expan resp="editor">et</expan> ipsi corruunt, <expan resp="editor"
                        >et</expan> natantem feram ingentibus viribus, atque virtutis robore
                    superarunt, <expan resp="editor">et</expan> captam denique remenso gurgite ad
                    littus exanimem vulneribus <sic resp="#NJ">belluam</sic> ductitarunt, <expan resp="editor">et</expan>
                    protinus tergoribus exutum, <expan resp="editor">et</expan> in partes divisum
                    corpus ad puppim caputque, <expan resp="editor">et</expan> viscera ducunt,
                    dominumque praeterea donarunt. Latrantem interea praedae indicem angelum Deae
                    collo revinctum duxerat Nicophorus, qui Macedonicus nobilis adolescens fidus
                    domini Architriclinus erat. Alia vero ex parte alter cognomine Kojas, quem aera
                    per liquidum raptaverat astor, expreta, quam antea coeperat, asperrima rostro
                    cornice, magnum <expan resp="editor">et</expan> longipedem obtulit. At enim
                    piscator ille Bovodes pro piscibus varias lapigenas conchas detulit in medium.
                    Tum praestans, <expan resp="editor">et</expan> magnanimus ille vir Thomas
                    laudatos a se juvenes purpurei Dei laetitiae spumante patera complet. Inde rapto
                    quam breviter somno, vocatisque cujusque nostrum nomine in vota coelicolis de
                    quarta vigilia omni jam residente flatu linquimus Linguae porticulum, <expan
                        resp="editor">et</expan> nostrum per iter Orientem versus Chimeri montis
                    littora radimus. Inde per noctem Cassiopepolim Corcyrae Insulae civitatem
                    vetustate dirutam praeterivimus, atque sponte Corcyram civitatem ipsam, quam
                    pestifero morbo laborantem audivimus,longe praeterlinquendam curavimus, <expan
                        resp="editor">et</expan> <num>VII.</num> <abbr>Kal.</abbr> Januarias Bothrotum antiquam in Epiro
                    Trojani Heleni urbem venimus, ibique natalem humanati Jovis diem, quoniam apud
                    Cassiopen, ut optavimus, colere ad sacram Almae Virginis aedem nequivimus,
                    nautico more celebravimus. Provehimur inde remis, <expan resp="editor"
                        >et</expan> nostrum ad iter die, noctuque placidi Neptuni liquidum sulcando
                    campum Dodonaea secus littora Bargam, Phanarium Arnatiumque vidimus, <expan
                        resp="editor">et</expan> ad quintum denique Kalendas Januarii diem Dodonaeam
                    ipsam venimus magnam, <expan resp="editor">et</expan> nobilissimam Sylvam, ubi
                    insignem prope Nicopolim vetustissimam civitatem, <expan resp="editor"
                        >et</expan> antiquissima procul vidimus magni vestigia Jovis. Postero quidem
                    die prope Arachthi fluvii ostia amoeno superato remis ad <num>IX.</num> miliaria amne
                    arboribus praetexti variis, varioque volucrum cantu, pisciumque saltu laetati,
                    nec minus ea praeda, quam ductabat a rupibus astor, Acarnaniam tamdem Arachtheam
                    civitatem ipsam in ripa, quam tanto petivimus cursu, convenimus optimo juvante
                    Jove. Ubi postquam consedimus, primarios inter quamprimum vidimus
                    <sic resp="#NJ">spendidissimum</sic> juvenem Karolum praeclarae Neapolitanae Domus Tocchi
                    generosissimam prolem, <expan resp="editor">et</expan> inclytum Epirotarum,
                    atque Serenissimum Regem, qui Thomam imprimis affinem, meque quanta hodie
                    humanitate suscepit hisce non modo litteris <q><foreign xml:lang="grc">οὐδ´ εἴ μοι δέκα μὲν γλῶσσαι, δέκα
                    δὲ σόματ εἴεν</foreign></q> plene fatis mehercule dicere quivissem. Sed postquam magnam
                    perambulavimus urbem, vidimus Acarnaniae vetustissimae civitatis egregias
                    architectorum operibus portas, ac ingentia magnis, immanibusque congesta
                    lapidibus moenia, statuasque arte conspicuas, <expan resp="editor">et</expan>
                    allatura vobis quinque nobilissima atticis litteris epigrammata. Sed jam vos
                    valere opto, <expan resp="editor">et</expan> tantum, viri suavissimi, vobis
                    nostrae de navigationis cursu velut inter jocandum dixi. De novis vero nullum
                    aliqua ex parte Orientis motum audivimus. Vos etiam amicos ex more salutetis
                    rogo. Sed inter primarios te, Francisce, spectabilem socerum tuum, teque,
                    Crasse, Simonem optimum didascalum nostrum, atque Nicolaum Jurisconsultissimum
                    virum. Ex Acarnania Urbe, eo, quo ad eam venimus, die <num>IV.</num> Kal.
                    Januarii 1435.</p>

            </div>
        </body>
    </text>
    </TEI>
