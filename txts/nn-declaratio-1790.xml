<TEI xmlns="http://www.tei-c.org/ns/1.0">
   <teiHeader>
      <fileDesc xml:id="nn-declaratio-1790">
         <titleStmt>
            <title>Declaratio 
                ex parte nunciorum Regni Croatiae, quoad inducendam 
                Hungaricam linguam, versio electronica.</title>
            <author ref="#anonymus_1790">
               <persName xml:lang="lat">Anonymus</persName>
               <date>1790</date>
            </author>
            <editor>
               <persName>
                  <ref>Franjo Fancev</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
    Prema kasnijem znanstvenom izdanju (1933).
</edition>
         </editionStmt>
         <extent ana="C">Mg:C 1839 verborum</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
            projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
            Hrvatska.  <date>Kolovoza 2012</date>.</p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>
               <bibl>
                Fancev, Franjo
                Dokumenti za naše podrijetlo hrvatskoga preporoda (1790-1832)
                U: Građa za povijest književnosti hrvatske. Knj. 12(1933).
                s. 33-
                
            </bibl>
            </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1790" period="17xx_3_third">1790</date>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1751-1800</term>
            </keywords>
            <keywords scheme="genre">
               <term>prosa oratio - acta</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-08-02</date>
        Prva verzija.
        Latinski spellcheck.
    </change>
      </revisionDesc>
   </teiHeader>
   <text>
      <body>
         <pb n="33"/>
         <div>
            <head>8. 
            Declaratio 
            ex parte nunciorum Regni Croatiae<ref xml:id="dec-1" target="#dec-1-n">*</ref>, quoad inducendam 
            Hungaricam linguam. (<abbr>s. l., a. et t.</abbr>) 
            [1790] </head>
            <note xml:id="dec-1-n" target="#dec-1">1 Hic subintelliguntur Regna Dalmatiae, Croatiae, et Sclavoniae: quod 
            semel, pro semper dictum esto. </note>
            <p>Si quid Constitutionale dici potest, tunc illud profecto est, quod inde 
        ab incunabulis Regni, octo saeculorum spatio, non per periodicas vices, sed 
        quotidiano, neque unquam hactenus interrupto usu observatum fuit. Jam vero 
        nemo inficiari potest, talem in Hungaria fuisse, usum illum, ut omnes non modo <emph>Juridicae</emph>, sed et <emph>Politicae</emph> cujuscumque demum speciei Expeditionis Lingua 
        Latina fiant. Falluntur ii, qui Hungaris Institutum hoc eam necessitatem expressisse arbitrantur, quod nullo adhuc apud Saeculares Litterarum usu, Expeditiones 
        <emph>Publicae</emph>, Ecclesiasticis, aut Religiosis, quibus vi sui Status, Lingua 
        Latina familiarior fuit, concredi debuerit, aut quod Lingua Hungarica principio 
        <corr>constituti</corr> Regni necdum satis fuerit exposita. Erecta enim per Ludovicum 
        I. Quinqueecclesiensi <sic>Accademia</sic>, jam sub Sigismundo, Litterae etiam apud 
        Saeculares, ita <corr>propagatae</corr> fuere, ut omnes de publicis negotiis expeditiones non 
        tantum e Comitatibus, sed ex ipsis etiam Civitatibus Latino Idiomate expeditas fuisse, omnia ejus temporis, quae exstant, monumenta abunde testentur, 
        quod si unica adoptatae per Hungaros, <emph>in Publicis</emph>, Linguae Latinae causa, 
        defectus Litterarum, et Linguae Hungaricae Imperfectio fuissent, certe intra 
        400 ferme qui inde a Sigismundo effluxerunt annos, cessante causa, 
        cessasset etiam effectus, et Lingua Hungarica jam dudum in Expeditionibus 
        Publicis introducta fuisset. Debuit itaque alia, jam cum primordio Regni 
        inhaerens, et nostris etiam temporibus subsistens causa fuisse, quae usum Latini 
        Idiomatis, et nascente Regno statim invexit, et ad nostra usque tempora <corr>conservavit</corr>; hanc vero et Annales Regni, et Libri S. Stephani luculenter ostendunt.</p>
            <p>Nimirum qui Hungarorum, dum <sic>Panonias</sic> occuparunt, Numerum altissime provehunt, eum in Tercentis Millibus defigunt; qui numerum hunc cum 
        tam vasto, quod occuparunt, Regno contenderit, facile profecto comperiet, 
        genuinam adoptatae Linguae Latinae causam in hoc ipso cubare. Multiplicationem enim gentis Hungarae sub <emph>Ducibus</emph> continuae ferme, quas in 
        <emph>
                  <corr>Germaniae</corr>, Galliae et Italiae Provincias</emph> suscepere expeditiones; sub 
        primis vero <emph>Regibus</emph>, frequentissima cum <emph>Civilia</emph>, tum externa bella,
        
        
        <pb n="34"/>
        impediverunt, ita ut si omnes in unum se contrahere voluissent Hungari, vix 
        aliquot Comitatibus impopulandis suffecissent. Et hoc fuit, quod Hungaris primo 
        statim occupati Regni tempore neccessitatem injecit, ut nullos, nisi quos in 
        Pugna caeperunt Slavos in servitutem redegerint, verum adscitos in armorum 
        societatem, jure Civitatis donarint. Hoc deinde etiam Geysam ultimum 
        Ducem, et S. Stephanum primum Regem coegit, ut exteros, qui deserti adhuc 
        soli felicitate allecti, in Hungariam copiosi immigrabant, sub nomine <emph>hospitum</emph> peculiari prosecuti sint protectione, huc S. Stephanus respexit, dum Libr. 
        I. <abbr>Cap</abbr>. 6. Regnum <emph>unius labii</emph> infirmum esse pronunciavit, et curam <emph>hospitum</emph> Emerico filio tantopere commendavit, hoc apud posteriores Reges 
        effecit, ut integras exterorum Colonias, varus privilegiis excultas in diversis 
        Regni partibus, et quidem potissimum in confiniis illocarint, veluti <emph>Bissenos</emph> in partibus Austriae vicinioribus, <emph>Saxones</emph> in Conterminis Poloniae Scepusiacis oris, et <emph>Ruthenos</emph> in adjacentibus partim Poloniae partim Moldaviae 
        Regionibus, <emph>Flandrenses</emph> vero seu Belgas in Superioribus Tibisci oris: solis 
        <emph>Jazigibus, et Cumanis</emph> velut ejusdem cum Hungaris originis in meditulium Regni receptis. Hoc denique, desolato subinde post cladem Mohachianam 
        Regno, nostra jam tempestate non tantum Regibus, sed ipsis etiam potentioribus 
        Dynastis, illud Consilium expressit, ut deserta sua <emph>Svevis, Italis, Gallis, 
            Hispanis</emph> impopularent, ita ut nullus ferme sit in Europa Christianus Populus, qui non copiosas gentis suae Colonias in Hungaria numeret; nullum ferme 
        Idioma, quod in Regno non vigeat: denique ut numerus verorum Hungarorum, 
        in ipsa Hungaria, vix quartam populi partem efficiat. Accessere complures, quas 
        postea Hungari Imperio suo adjecerunt Provinciae, omnes a diversis ab Hungarico labio populis habitatae, quas Hungari, Romanorum more, in <emph>formam 
            Provinciae</emph> non redigebant, sed suis Legibus, suis institutis, suo Idiomate 
        uti permissas, Societatis tantum vinculo adstringere solebant.</p>
            <p>Sane et Reges salubre Regno Consilium susceperunt dum impopulationem, quam per solos nativos sufficientem sperare non poterant, per adscitos exteros provexerunt, et <emph>Hungari</emph> causae publicae bene consuluerunt, quod in 
        tanta Idiomatum diversitate, in tam restricto Linguae Hungaricae usu, Latinam 
        Linguam in pertractatione publicorum negotiorum adoptaverint, eandemque, si 
        non diserta lege, facto certe octo Saeculorum <emph>constitutionalem</emph> effecerint; 
        quod ne temere dictum argui possit, sufficit ad reprasentationes illas provocare, 
        quas occasione ea, Comitatus ediderunt, dum defunctus Imperator <emph>Germanicam</emph> 
        in pertractatione negotiorum publicorum linguam inducere voluisset. 
        Si enim haec rite excutiantur, apparebit certe non potiorem tantum, sed <corr>unanimem</corr> ferme totius Nationalis sensum fuisse quod lingua Latina sit <emph>Constitutionalis</emph>. Antequam itaque constitutionale hoc Institutum uno ictu subvertatur, mature prospicere decet, quid Regno Hungariae relate ad <emph>Regem</emph>: 
        quid relate <emph>ad se ipsum</emph> separatim ab <emph>adnexis Provinciis</emph> sumptum? 
        quid denique in nexu cum his consideratum expediat? relate ad modernum 
        <emph>Regem</emph> id ne praetendi quidem potest ab eo, ut is jam modo ad condiscendum 
        Hungaricum Idioma animum adplicet; non interest autem causae publicae, ut 
        repraesentationes ignoto Regi Idiomate fiant; ut is ad eas intelligendas interprete 
        semper uti debeat, denique ut sensa Statuum ancipiti ejus, qui hoc ipsi 
        officium praestare deberet, seu arbitrio seu animo sint obnoxia. 
        <pb n="35"/>
        Quod si Institutum hoc ad successorem primo moderni Regis referatur, 
        nemo jam inficiari potest, quod constitutio haec eo ipso non jam <emph>decretoria</emph> sed tantum <emph>praeparatoria</emph> evadat: deinde tribuamus hoc nobis, quod 
        Coronae Princeps reipsa aliquod in condiscenda Hungarica Lingua Studium, 
        tempusque collocabit, idem tamen periculum Regno semper imminebit. Inter 
        tot enim, quibus Coronae Princeps distrahitur Regiae suae Institutionis curas, 
        rem certe magnam praestabit, si molestum hunc laborem eo provexerit, ut 
        loquentes intelligere, communesque sermones miscere possit; ut rem eo perducat, ut graves, exquisitisque cum verbis, tum sententiis refertas Repraesentationes intelligat, id ne praetendi quidem potest. Aetatem enim hominis, aut 
        intensum plurium annorum huic unice Idiomati <corr>impendendum</corr> laborem, id 
        requirit, quod a Coronae Principe nec peti, nec sperari potest; adeoque eadem 
        semper Interpretis necessitas, eadem pericula subsistent;</p>
            <p>Ipsum Regnum Hungariae, <emph>separatim</emph> ab adnexis Provinciis consideratum quod attinet: nemo inficiari potest, nullum esse in Europa Regnum, in quo tot tamque diversa Idiomata vigeant. Si calculus <corr>ineatur</corr> eorum, qui 
        diversa ab Hungaris Lingua utuntur, facile apparebit, usum Hungaricae Linguae 
        in ipsa Hungaria ne tertia quidem populi parti esse familiarem. Ipsa 
        proinde ratio non admittit, ut ignotum Idioma longe majori populi parti uno 
        ictu obtrudatur. Verum Populum hac in re in nullam venire posse considerationem obvertitur. Indulgeamus id de rusticis, qui alioquin ipsum etiam latinum 
        Idioma ignorant; assumamus tantum in censum Civitates, et Comitatus, et apparebit, 
        eandem quoad hos ipsos stare proportionem. Tunc enim linguae Hungaricae 
        usus non jam cum <emph>Slavica</emph>, aut <emph>Germanica</emph>, sed cum <emph>Latina</emph> 
        contendi debet. Connumerentur in omnibus Comitatibus, et Civitatibus illi, qui 
        ad gravissimas etiam publicas expeditiones Latino Idiomate conficiendas prompti 
        sunt, cum iis, qui idem in Hungarica Lingua, praestare se paratos non tam dicunt, quam reipsa etiam capaces sunt; et apparebit, hos ne tertiam quidem 
        partem, relate ad illos efficere; algebunt certe, sudabuntque multi ex iis ipsis, 
        qui instantaneam linguae Hungaricae Introductionem summa contentione sustinent, si ipsis gravior aliquis labor Hungarice <corr>perficiendus</corr> offeratur, et opus, 
        quod latine intra horam absoluturi <corr>erant</corr>, in duas, tresve horas extrahent; non 
        sufficit enim ad hoc contracta ex quotidiano usu sensa sua exprimendi facilitas, 
        non popularis illa eloquentia; necessum insuper est, ut multum in optimis 
        Hungaricis Scriptoribus versandis, studium, tempusque quis collocarit; ut omnes 
        abstrusos, et exquisitos, qui in objectis publicis <corr>innumeri</corr> ferme occurrunt 
        Terminos in succum et sanguinem suum converterit; denique ut illam scribendi 
        energiam, quam in Latino Idiomate e Scriptoribus Classicis haurire pronum, e Hungaricis non ita expeditum est, sibi compararit, ad hoc, ut graviores 
        expeditiones publicas prompte adparare possit. Non interest autem Reipublicae, 
        ut cursus negotiorum publicorum vel hoc nomine adhaereat; itaque sicut in 
        aliis Regnis, ubi unicum toti populo commune est Idioma, vernaculam linguam 
        etiam in negotiorum publicorum pertractatione inducere, et pronum et utile 
        fuit, ita <emph>a contrario</emph> in Hungaria id perfici, nec Reipublicae utilitas, nec 
        Res ipsa admittit.</p>
            <p>Quid si insuper Hungaria relate ad <emph>adnexas Provincias</emph>
               <corr>consideretur</corr>, hae omnes non tantum diverso Idiomate utuntur, sed et distinctum 
        <pb n="36"/>
        populum <emph>Slavicum</emph> efficiunt, ac ex his quidem nunc unica jam Croatia Hungariae 
        superest, in hac autem nullus prorsus Hungaricae linguae, non tantum 
        apud Plebem, sed ne quidem apud honoratiores usus existit; his Hungaricam 
        uno ictu obtrudere gravius foret, quam <emph>Gallicam</emph> et <emph>Italicam</emph>: harum 
        enim pluribus e Nobilitate et Clero Copia est. Id autem inde evenit, quia 
        <emph>Gallica</emph> et <emph>Italica</emph> jam dudum sunt linguae eruditae; Hungarica ne hodiedum quidem eo provecta est. Adhuc in transferendis tantum melioribus <corr>aliarum</corr> 
        gentium Libris versatur, neque hactenus magna quaepiam et originalia opera 
        produxit.</p>
            <p>Obvertitur quidem Croatas eadem facilitate majori autem emolumento 
        linguam Hungaricam condiscere posse, qua alias peregrinas condidicerunt. Verum 
        non hac lege Hungaros inter et Croatas societas coaluit, aequanimius tunc 
        ipsi Hungari cogitabant, <corr>coaluerunt</corr> hi in eo, ne unus alteri populus suam 
        linguam obtrudat, sed ut <emph>tertia</emph>, alioquin multis etiam aliis nominibus utrique 
        populo necessaria, nempe <emph>latina</emph> in Rerum publicarum pertractatione usurpetur, itaque amplius ab hac absque mutuo utriusque populi consensu recessus 
        amplius fieri non potest, <corr>praesertim</corr> cum per id Croatae a Communione gerendorum in Hungaria Magistratuum, quae pro ipsis per fundamentales Regni 
        Leges stabilita est, indirecte excluderentur. Nec sufficit, ut Croatica porro 
        etiam latine pertractentur. Nisi enim omnia praeterea alia, quae et Hungariam, 
        et Croatiam in <emph>communi</emph> respiciunt, latine tractentur, ii, qui ex parte Croatiae 
        Dicasteriis Hungaricis assidebunt, in <corr>praecipuis</corr>, etiam Croatiam tangentibus negotiis, nullum influxum habere poterunt, adeoque erunt pure
        <emph>auscultantes</emph>.</p>
            <p>Una Generatione opus foret, ut omnes, qui de reliquo necessariis ad 
        <corr>gerenda</corr> Dicasterialia officia pollent qualitatibus, Croatae, una Hungaricam 
        etiam in tanta perfectione possideant. Quid si natio Idioma suum non modo 
        in reliqua Europa, sed in ipsa usque adeo Hungaria magis atque Hungaricum 
        diffusum esse sciens, id prorsus aspernetur? invita certe ad id compelli non 
        poterit, ad agnotam enim linguam cogi posse evidens est nota servitutis. Revocent sibi tantisper in memoriam fautores instantaneae Idiomatis Hungarici 
        Introductionis, quis tum Hungarae gentis sensus fuerit? dum defunctus 
        Imperator usum germanicae linguae in publicorum negotiorum pertractationem 
        <emph>potentiose</emph> invexit. Videbunt totam gentem id pro supremo servitutis 
        argumento reputasse; quid itaque mirum? si Croatica natio eundem de moderno 
        inducendae linguae Hungaricae projecto, sensum foveat. Huic enim perinde est: 
        an ad <emph>Germanicam</emph>? vel <emph>Hungaricam</emph>? an a <emph>Rege</emph>? vel a <emph>ConStatibus</emph> cogatur.</p>
            <p>Et adhuc de Croatia tantum sermo vertitur. Quid si insuper respiciamus
        <emph>Bosniam, Serviam, Bulgariam, Valachiam, Moldaviam, 
            Galliciam, Lodomeriam</emph>, quae omnes a Populis Slavici labii habitantur; 
        quae omnes sub Instituto pertractandorum lingua Latina publicorum negotiorum 
        principio cum Hungaria coaluerunt: quas omnes Hungariae postliminio
        reapplicari constans et commune omnium votum semper fuit. De <emph>Gallicia</emph> 
        actu in casu versamur, proponatur illi: eam non secus quam si linguam Hungaricam 
        in pertractatione publicorum negotiorum adoptaverit, Hungariae reapplicari 
        possit; et videbimus, eam ipsam potius unionem deprecaturam, quam 
        conditionem hanc amplexuram esse.</p>
            <pb n="37"/>
            <p>Qui nunc <emph>Galliciae</emph>, idem postea singulae Deo auspice Hungariae 
        reapplicandae provinciae sensus erit. Idem nunc Dalmatiae, Croatiae, et Sclavoniae: nimirum linguam Latinam in Hungaria esse <corr>Constitutionalem</corr>: 
        Regna haec sub securitate conservandi communis hujus Idiomatis cum Hungaria 
        coaluisse; linguae Latinae in publicis usum sine unanimi omnium Hungariae 
        Comitatuum, et Civitatum consensu, qui nunc <corr>certe</corr> non adest, ne quidem 
        in quaestionem vocari posse. Quod si autem Hungarica Lingua in ipsa Hungaria, 
        jam ita diffunderetur, ut reipsa omnes Comitatus et Civitates Hungariae in ejus introductionem consentirent, tum etiam id non nisi accedente adnexarum 
        provinciarum assensu perferri posse.</p>
            <p>Petunt proinde Nuncii praefatorum Regnorum usum Linguae Latinae 
        in publicis porro etiam retineri, secus se ex parte Principalium suorum ea qua 
        optima fieri forma intercessuros declarant.</p>
         </div>
      </body>
   </text>
</TEI>