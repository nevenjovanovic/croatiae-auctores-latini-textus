<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="matiasev-caraman-in-budae">
         <titleStmt>
            <title>In Budae a Turcarum tyrannide libertatem, versio electronica</title>
            <author ref="matij01">
               <persName xml:lang="hr">Matijašević Karamaneo, Antun</persName>
               <date>1658-1721</date>
            </author>
            <editor>
               <persName>
                  <ref>Gorana Stepanić</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
               <date>2014-06-29</date>
            </edition>
         </editionStmt>
         <extent ana="C">Mg:C 234 versus, verborum 1555</extent>
         <publicationStmt>
            <p>Izdanje priređeno u okviru znanstvenog projekta Hrvatska latinistička epika,
                    (<orgName>
                  <ref type="viaf" target="124389134">Filozofski fakultet Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska). <date>Kolovoza
                        2014</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Arheološki muzej Split, rkp 50b56</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1686" period="16xx_3_third">1686</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 17 (1601-1700)</term>
               <term>1651-1700</term>
            </keywords>
            <keywords scheme="genre">
               <term>poesis - carmen</term>
               <term>poesis - epica</term>
               <term>poesis - paratextus poetici</term>
            </keywords>
         </textClass>
      </profileDesc>
      <revisionDesc>
         <listChange>
            <change>
               <persName>
                  <ref type="viaf" target="6913774">Neven Jovanović</ref>
               </persName>
               <date>2014-08-27</date> Početna verzija.</change>
            <change>
               <date>2014-08-23T13:50:42Z</date>
               <persName>Gorana</persName>
            </change>
         </listChange>
      </revisionDesc>
   </teiHeader>
   <text>
      <front>
         <pb n="f9"/>
         <docTitle>
            <titlePart>In Budae a Turcarum tyrannide libertatem assertore invictissimo Leopoldo Romanorum
                    imperatore semper augusto. Carmen ad illustrissimum et reverendissimum Dominum,
                    Dominum Danielem abbatem Gradonicum, patricium Venetum, ac Patavinum canonicum, ab
                    Antonio Matthiasaevio Caramanaeo Dalmata Hissaeo Iuris Vtriusque Doctoris effusum.</titlePart>
         </docTitle>
         <docImprint>Patavii, <num value="1686">MDCLXXXVI</num>. Typis Io. Baptistae Pasquati. Superiorum permissu</docImprint>
         <div type="poesis-epigramma" met="elegiacum">
            <pb n="f10"/>
            <opener>Illustrissime, atque reverendissime Domine.</opener>
            <l n="1">Cum rudis informi Natura recondita massâ, </l>
            <l n="2"> Et foret incultae vultus inane Chaos</l>
            <l n="3">Non bene nota sibi caeco languebat acervo,</l>
            <l n="4"> Quâ sibi nota foret lucis egebat adhuc. </l>
            <l n="5">Sed cum pax concors discordia cuncta diremit, </l>
            <l n="6"> Compositaeque tulit Sol super ora jubar, </l>
            <l n="7">Gratatur vidisse suae fastigia formae, </l>
            <l n="8"> Phoebeoque suum laudat ab igne decus. </l>
            <l n="9">Haec quoque massa meae, molesve ingloria Musae</l>
            <l n="10"> Nota sibi, gratae conscia lucis, erit.</l>
            <l n="11">Hanc te certa petit Sydus sibi grande petenti, </l>
            <l n="12"> Qui primae Coelum Nobilitatis habes. </l>
            <l n="13">Et tuus, in carmen quo docte impellere, Phoebus</l>
            <l n="14"> Lumine fulgenti per sua metra micet. </l>
         </div>
      </front>
      <body>
         <div type="poesis-carmen" met="hexameter">
            <l n="1">Aemulus unde meas tonitrus Iovis obruit aures,</l>
            <l n="2">Immugitque polo, lateque extenta frequenti</l>
            <l n="3">Murmure terra fremit, longumque minatur in astra?</l>
            <l n="4">Num rursus ferus aera rotat, <sic>streperoque</sic> sub axem</l>
            <l n="5">Salmoneus stridore salit, renovataque dirum </l>
            <l n="6">Machina in auctorem coelum nova fulmina poscit?</l>
            <l n="7">Anne priore satis non castigata ruinâ</l>
            <l n="8">Trux integrati repetita in Numina belli</l>
            <l n="9">Signa dat, et multi circumtonat impete bombi</l>
            <l n="10">Ascensura Polum, devictaque Sydera Tellus? </l>
            <l n="11">Ast quo Pierio praeceps lymphatus ab oestro</l>
            <pb n="f10v"/>
            <l n="12">Distrahor, insanitque chelys? Displosus in auras</l>
            <l n="13">Id festo strepit igne fragor, domitumque Scytharum</l>
            <l n="14">Agmen hyperborei reboant tormenta Gradivi. </l>
            <l n="15">Tandem animo ferus horror abit, nec gaudia differt</l>
            <l n="16">Mens Geticis olim acta minis, victricia laetas</l>
            <l n="17">Pila levant frondes, et per suspiria Thracum</l>
            <l n="18">CAESAREOS decorat Laurus Parnassia fasces. </l>
            <l n="19">Iunximus AVSTRIACO Hungarici <sic>comercia</sic> regni, </l>
            <l n="20">Et collum regale jugo, multaeque catenae</l>
            <l n="21">Pondera BVDA pedi sentit detracta, stupetque</l>
            <l n="22">Impositum crinale decus, sceptrumque, sed haerens, </l>
            <l n="23">Concutit, et tanto nescit bene credere voto. </l>
            <l n="24"> Ite truces animae, quarum scelus intumet ipsos</l>
            <l n="25">In Superos, tandem tantâ didicisse ruinâ</l>
            <l n="26">Fas datur et Divos in bella ruisse lacertis</l>
            <l n="27">Vindicibus, numeroque suo supplesse cohortes</l>
            <l n="28">CAESARIS, ac esset meruisse stipendia votum. </l>
            <l n="29">Hoc actum prius ergo fuit, Phlegraea corusco</l>
            <l n="30">Cum rabies compressa Polo, post fulmina tantum</l>
            <l n="31">Iuris ut omne nefas, referensque gigantas in ausis</l>
            <l n="32">Agmen atrox habeat, repetatque ad bella Tonantem!</l>
            <l n="33">Sed quid opus moror? Ad votum Victoria nullis</l>
            <l n="34">Objicibus, nodoque haeret, nec fallimur ullo</l>
            <l n="35">Murmure, fessa viâ foliis enarrat anhelis</l>
            <l n="36">Vt Iove devictos a CAESARE Laurea Thracas. </l>
            <l n="37"> Insidiis quondam captam fraus barbara BVDAM</l>
            <l n="38">Obstrinxit sua vincla pati, nec talia jactos</l>
            <l n="39">Tot <sic>streperi</sic> post lustra Dei commenta per ignes</l>
            <pb n="f11"/>
            <l n="40">Fracta, nec adversis umquam dolus obrutus armis.</l>
            <l n="41">Seu quia vindictae nostram dilatio poenam</l>
            <l n="42">Augeat, et plectat per damna piacula justus</l>
            <l n="43">Nostra Deus, sceleris non poenituisse perosus;</l>
            <l n="44">Sive quod excrescens impune per omne Scytharum</l>
            <l n="45">Culpa nefas magis indoleat sua vulnera seris</l>
            <l n="46">Suppliciis dilata sibi, meliusve subactis</l>
            <l n="47">CAESAR ovet Bessis, Rhodopesve pavere cacumen</l>
            <l n="48">Fulmina ab AUSTRIACO discat flammata TONANTE. </l>
            <l n="49"> Tu Clio dic Pannonici primordia belli, </l>
            <l n="50">Et ferale caput, rapido qui fulmine saeva</l>
            <l n="51">Fretus in arma volat, mediosque illapsus in Euros</l>
            <l n="52">Creber Thracas agit, tonitruque coarguit ALES, </l>
            <l n="53">Sic nostram docuisse tuum chelyn, atque furenti</l>
            <l n="54">Quae bonus ausa Deus movit contraria genti, </l>
            <l n="55">Iuratasque suo direxit numine turmas. </l>
            <l n="56"> Haemoniae dudum sinuosa cacumina Lunae </l>
            <l n="57">Austriacos per agros ferali lampade bellum, </l>
            <l n="58">Et reclinato numerosa in vulnera cornu</l>
            <l n="59">Grande minata neces rabidum rubuere per arcum. </l>
            <l n="60">Massagetae mox Marte suo, Phoebesque furentis</l>
            <l n="61">Vi tacti turmalè fremunt, votique cruenti</l>
            <l n="62">Iam cadit indomitus fera per praesagia CAESAR.</l>
            <l n="63">Iam rabidis socio caesi lac sanguine mixtum</l>
            <l n="64">Fastiditur equi, AVSTRIACVM sitis una cruorem</l>
            <l n="65">Poscit, eo solvisse vovet jeiunia belli. </l>
            <l n="66">Exitus ast tanti quo tandem corruit ausi?</l>
            <l n="67">Iratâ AVGVSTI ductus prope sydera pennâ</l>
            <pb n="f11v"/>
            <l n="68">ARMIGER, et multos sese metitus in ictus</l>
            <l n="69">Vt IOVIS ipse vices obeat, longumque furentes</l>
            <l n="70">Bistonas invasit post fractam fulmine Lunam.</l>
            <l n="71">Victor ovat, plauditque sibi, sub sanguine Thracum</l>
            <l n="72">Laetari gratatus agros, et clade rebelli</l>
            <l n="73">Luxuriare solum, camposve madere cruento</l>
            <l n="74">Imbre, probante sibi late data pabula messe. </l>
            <l n="75">Per Scythicos calcata pedes, atque arida sulcis</l>
            <l n="76">Spissatis multi cupido mollescit ab haustu</l>
            <l n="77">Sanguinis, ulta suae Tellus incommoda glebae.</l>
            <l n="78"> Qui tibi Luna rubor rapido cum concita telo</l>
            <l n="79">Respiceres fugiens strages, ac damna tuorum, </l>
            <l n="80">Errantesque metus, et sparsa per agmina questum. </l>
            <l n="81">Cantatis minus axe rubet soror ignea Phoebi</l>
            <l n="82">Forte rotis, cum Thessalico violata veneno</l>
            <l n="83">Sentit abesse Jubar, cumque auxiliaria vellet</l>
            <l n="84">Aera serenatos sibi nisa tumescere vultus. </l>
            <l n="85"> Nec trepidis datur ulla quies, nam vindicis Alae</l>
            <l n="86">CAESARIS arma rotant, lateque cruenta vagantem</l>
            <l n="87">Exagitant per pila metum, cursusque timoris</l>
            <l n="88">Ense secant, tandem numerosa ad moenia BVDAE</l>
            <l n="89">Composuere fugam, pectusque latrare frequenti</l>
            <l n="90">Cessavit motu, mentisque stetere tumultus. </l>
            <l n="91">Non secus, ac Pelopis torvo LEO MARTIVS oris</l>
            <l n="92">Haud semel ore fremit, nec primae fervidus irae</l>
            <l n="93">Cedit, at invisos ruit irrequietus in hostes, </l>
            <l n="94">Trux quorum ad furias rabies assueta cruentas</l>
            <l n="95">Detumuit, discitque novos in bella pavores. </l>
            <pb n="f12"/>
            <l n="96">Plurimus inde Scythis extrema minarier augur</l>
            <l n="97">Ingenti pallore timor, dubioque vagari</l>
            <l n="98">Pectore, et in celeres succrescere adultior horas. </l>
            <l n="99">Nam prope turgentes tumidis ad moenia campos </l>
            <l n="100">Conspiciunt undare viris, olim horridus ensis</l>
            <l n="101">Attremit, et multo languent <sic>moerore</sic> sagittae. </l>
            <l n="102">I modo, Luna ferox, facis indignata prioris</l>
            <l n="103">haud tibi grande jubar, primo conator ab Ortu</l>
            <l n="104">Amplificasse magis, donec totum impleat Orbem,</l>
            <l n="105">Corniger ille nitor longum tua damna nocenti</l>
            <l n="106">Luce rubet, carisque Getis incommoda pugnae</l>
            <l n="107">Portendisse stupet, gelidoque Gradivus ab Haemo</l>
            <l n="108">Horret in excidium te bella micasse Scytharum. </l>
            <l n="109"> Haec ad magnanimam fulgens feralè Viennam</l>
            <l n="110">GERMANA virtute simul, simul acta ferocis</l>
            <l n="111">ALITIS excusso sibi damna, suisque minantis</l>
            <l n="112">Fulmine, dux pavidis fastigia proxima BVDAE</l>
            <l n="113">Occupat ad saevos tota vi lampados enses</l>
            <l n="114">Injecisse Getis conata sequentibus oestrum. </l>
            <l n="115">Quid moveat? Rursus jactum per fulmen ab arcu</l>
            <l n="116">Defluxisse gemit cornuque, jubarque furentes, </l>
            <l n="117">Quo rutilare minas, et bella nitere solebat. </l>
            <l n="118">Jam consanguineus mortis pavor impetit aegros</l>
            <l n="119">Alterno terrore Getas, mentemque pererrant</l>
            <l n="120">Iurgia, corque premit moles violenta timoris. </l>
            <l n="121">Sic vitreum que gaudet iter, pontique severi</l>
            <l n="122">Caeruleas secuisse vias, si turgeat aestu</l>
            <l n="123">Aequor, et a Scythicis Boreas fatale cavernis</l>
            <pb n="12v"/>
            <l n="124">Insonet aure melos, pelagoque fremente procellas</l>
            <l n="125">Asperet in rabiem, victamque stet unda per alnum,</l>
            <l n="126">Ora notis trepidus vicinae mortis opacat. </l>
            <l n="127">Par turmis, ducibusque timor, communis adauget</l>
            <l n="128">Sors minimis, magnisque metus, interrita durant</l>
            <l n="129">Pectora nulla viris, non infremit amplius audax</l>
            <l n="130">Vllus, in ense minae periere, furorque lacertis. </l>
            <l n="131">Non secus, ac rabidae cum multo rupis hiatu</l>
            <l n="132">Mugiit Aetna ferox, dirùm vicina minatur</l>
            <l n="133">Arboribus, viridesque novi sua veris alumnos</l>
            <l n="134">Damna pavere docet, mox ipsa nec oppida pallor</l>
            <l n="135">Praeterit, immoriturque viris in sanguine fervor. </l>
            <l n="136"> Tandem audax timido sub corde renascitur ardor, </l>
            <l n="137">Nec damnata metûs patitur fomenta vigere</l>
            <l n="138">Desperata salus, sed atrox seponere bellum</l>
            <l n="139">Aptius esse probat, quam vile pavescere pugnam. </l>
            <l n="140">Acriter in furias rabie fervoris iniqui</l>
            <l n="141">Itur, opusque trucis virtus temeraria Martis</l>
            <l n="142">Instaurat per mille furens ardentia diri</l>
            <l n="143">Instrumenta Dei, aestiferaeque incendia pugnae. </l>
            <l n="144">Quo tendis, vesane furor? quid pulvere docto</l>
            <l n="145">Vi flammae peperisse faces, et plena globorum</l>
            <l n="146">Grandine moliris gravium Themesaea propinqui</l>
            <l n="147">Aera minis hostis frustra objecisse? labores</l>
            <l n="148">Nulla queunt minui nova per conamina Lunae. </l>
            <l n="149"> Interea non iura gemens, praereptave regni </l>
            <l n="150">Arbitria, ast multâ nutantes compede plantas</l>
            <l n="151">BVDA SVO indoluit REGI, sceptrique prioris</l>
            <pb n="f13"/>
            <l n="152">Foedus, et inflictis docuit sua vulnera plagis. </l>
            <l n="153">VRBIS, at ingeminat Genius; Quandone tonabis</l>
            <l n="154">Aptius, et totâ nitere in fulmina dextrâ?</l>
            <l n="155">An vis pro querulâ torpere in fulmina BVDA? </l>
            <l n="156">O iaculare, viden' quanto mihi fuste cruenti</l>
            <l n="157">Instent custodes, et squalidiore minentur</l>
            <l n="158">Carcere, majorique pedes domuisse catenâ.</l>
            <l n="159">Quin etiam erepti jactant insignia regni, </l>
            <l n="160">Vt magis in gemitus mens non oblita decoris</l>
            <l n="161">Antiqui me tristè trahat, cogitque supremi</l>
            <l n="162">Posthabito cultu coluisse Machona Tonantis.</l>
            <l n="163"> Infremuisse ferunt, atque erubuisse rogari</l>
            <l n="164">
               <hi rend="smallcaps">Germanvm</hi> sua vota <hi rend="smallcaps">Iovem</hi>,
                dextraeque frementi</l>
            <l n="165">Nisu fulmen agit, totusque rubescit in ictus</l>
            <l n="166">Fervidus, et multâ longùm flammatur ab irâ.</l>
            <l n="167">Vt coelum, quod purpureo puer igne colorat, </l>
            <l n="168">Aut matutino tremulum mare Cynthius ostro, </l>
            <l n="169">CAESAREO sic ira rubet, fervetque severas</l>
            <l n="170">Ore minas, ut Thracas agat, nec gaudia tardet</l>
            <l n="171">VRBIS, et a dextrâ jaculum ferale coruscat</l>
            <l n="172">Aure, fremensque supra notae fastigia turris</l>
            <l n="173">Plurimus igne micat, tonitruque ferocit in arces. </l>
            <l n="174">Protinus in multum cadit ira tricuspis amicae</l>
            <l n="175">Custodem BVDAE, lituosque, ac bella volentem</l>
            <l n="176">Corripit, ad pugnam jampridem pectus anhelum</l>
            <l n="177">Flagrat, et invisae simul exarsere catenae. </l>
            <l n="178"> Diras vesanae rabies cum concita Phlegrae</l>
            <l n="179">Arrigeret furias par festinavit ad ictus</l>
            <pb n="f13v"/>
            <l n="180">Iupiter ultores, Pallenaeasque rependit</l>
            <l n="181">
               <sic>Inge minas</sic>, domuitque truces per tela tumultus;</l>
            <l n="182">Gratatur mundus, laeto sibi sydera motu</l>
            <l n="183">Spondet, ut Enceladus suspiria ducere jussus</l>
            <l n="184">Aetnaei sub mole jugi, rabiesque protervi</l>
            <l n="185">Inarimes detrectet onus furibunda Typhoei.</l>
            <l n="186"> Plaudat io! sibi quam vesana superbia longo</l>
            <l n="187">Speravit servire iugo, iam numine dextro</l>
            <l n="188">Asseritur, fulmenque stupet, sibi BVDA <sic>teniri</sic>
            </l>
            <l n="189">Compede adhuc et visa pedes sonuisse catenis. </l>
            <l n="190">Plaudat, et interea <sic>detrâ</sic> Iovis arma tonabit</l>
            <l n="191">Errantes super usque domos, et claustra rigentis</l>
            <l n="192">AVGVSTVS Rhodopes, multae qui stragis acervo</l>
            <l n="193">Pannonica Austriacae subjecit regna securi</l>
            <l n="194">Et sua iura suam dignatur noscere BVDAM. </l>
            <l n="195">Corniger aspersam quam multa caede profusis</l>
            <l n="196">Danubius lustravit aquis, totoque fluento, </l>
            <l n="197">Funestent ne forte suae data gaudia ripae, </l>
            <l n="198">Volvit ad attonitam Pangaea cadavera Peucen. </l>
            <l n="199"> Ast quid in ambages prono me musa calore</l>
            <l n="200">Passa loqui, latebrisque meos hucusque furores</l>
            <l n="201">Occuluisse tumes, et nisa involvere famam</l>
            <l n="202">Heroum obscuri subitum per carminis oestrum</l>
            <l n="203">Supprimis AVGVSTAE non ficta tonitrua dextrae?</l>
            <l n="204">Fac vetus Aetnaeas attollat fabula flammas, </l>
            <l n="205">Et Steropis per prisca labor, Brontisque resurgat</l>
            <l n="206">
               <sic>Barbita</sic>, quem propero raptor Phrygis ungue Tonanti</l>
            <l n="207">Portet, ut in tumidos fulmen Titanas anhelet; </l>
            <pb n="f14"/>
            <l n="208">CAESAREAE sed multa manûs dignare venustis</l>
            <l n="209">Fulmina carminibus, rapidique tonitrua belli, </l>
            <l n="210">Nempe duces, quibus ipsa minas Mavortia cuspis</l>
            <l n="211">Demeret aspectis, et mitior esset Enyo, </l>
            <l n="212">Quem prius ad citharam Clio <hi rend="smallcaps">Carolumne</hi> reduces,</l>
            <l n="213">Quo rectore suos noscit <hi rend="smallcaps">Lotharingia</hi> fasces, </l>
            <l n="214">An quem <corr resp="#NJ">in</corr> bella ferox misisse <hi rend="smallcaps">Bavaria</hi> plaudit?</l>
            <l n="215">Hos furor amissus, fidiumque sonantia discors</l>
            <l n="216">Fila melos non rauca cani per carmina suadent.</l>
            <l n="217">Sed cum quisque ducum Euxinis defiget arenis</l>
            <l n="218">Victrices <hi rend="smallcaps">Aquilas</hi>, tumido mea fortior oestro</l>
            <l n="219">Facta canet chelys in meritas connisa <sic>Camaenas</sic>, </l>
            <l n="220">Ausis ut tantis digni refrenantur honores. </l>
            <closer>Cecini. </closer>
         </div>
      </body>
   </text>
</TEI>
