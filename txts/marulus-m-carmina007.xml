<TEI xmlns="http://www.tei-c.org/ns/1.0">
   <teiHeader>
      <fileDesc xml:id="marulus-m-carmina007">
         <titleStmt>
            <title>Carmina Latina VII, versio electronica</title>
            <author ref="http://www.wikidata.org/entity/Q336571">
               <persName xml:lang="hr">Marulić, Marko</persName>
               <persName xml:lang="la">Marulus, Marcus</persName>
               <date>1450-1524</date>
            </author>
            <editor>
               <persName>
                  <ref type="viaf" target="5178395">Bratislav Lučin</ref>
               </persName>; <persName>
                  <ref type="viaf" target="201922444">Darko Novaković</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
          
            Prema modernom kritičkom izdanju (2005).
          
        </edition>
         </editionStmt>
         <extent ana="D">Mg:D 2206 versus, verborum 14802</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
          projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
          Hrvatska.  <date>2005</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Marulić, Marko, Bratislav Lučin, i Darko Novaković. Latinski stihovi. Splitski književni krug. Split: Književni krug, 2005.</bibl>
            <bibl>Lučin, Bratislav: Nepoznati Marulićev epigram u ostavštini don Mate Ivčevića. // Poslanje filologa; zbornik radova povodom 70. rođendana Mirka Tomasovića. Uredili Tomislav Bogdan i Cvijeta Pavlović, FF Press, Zagreb, 2008, str. 251-260</bibl>
            <bibl>Francisco Javier Juez y Gálvez, Maruliana u Kolumbovoj knjižnici u Sevilli, Colloquia Maruliana, Vol.14 Travanj 2005. Str. 199 - 233</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1477" period="14xx_3_third">1477-1522</date>
            <placeName>Split</placeName>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>poesis - carmen</term>
               <term>poesis - epigramma</term>
               <term>poesis - epistula</term>
               <term>poesis - hymnus</term>
               <term>poesis - elegia</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2014-06-26</date>
        Izdvojio Dantea radi epike.
      </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-02-18</date>
        Novo, unificirano zaglavlje.
      </change>
         <change>
            <date>2010-09-15</date>
            <persName>
               <ref type="viaf" target="6913774">Neven Jovanović</ref>
            </persName> Addidi fragmentum panegyrici ad A. Dandulum e bibliotheca Colombina, Hispali.
      </change>
         <change>
            <date>2010-08-29</date>
            <persName>
               <ref type="viaf" target="6913774">Neven Jovanović</ref>
            </persName> Aliud epitaphium Draxoevii addidi ex editione B. Lučin. Addidi notas metrorum, numeros versuum ut attributa notae l.
      </change>
         <change>
            <date>2005-04-08T17:24:54</date>
            <persName>
               <ref type="viaf" target="6913774">Neven Jovanovic</ref>
            </persName> revision </change>
      </revisionDesc>
   </teiHeader>
   <text xml:base="urn:cts:croala:marulus-m.carmina007.croala-lat1:" xml:lang="lat">
      <front>
         <head>POSLANICE I ELEGIJE</head>
      </front>
      <body>
         <div xml:id="C163" met="elegiacum">
            <head> Francisco Natali Marci Maruli in Valle surda commorantis responsio</head>
            <l>Grata salutatrix a te mihi littera uenit</l>
            <l> O Francisce, meę cultor amicicię!</l>
            <l>Hęc docuit quanto est absentia nostra dolori</l>
            <l> His quibus extiteram semper in urbe comes.</l>
            <l n="5">Tum quod tristitię cumulus superadditur isti </l>
            <l> Dum pecus in prędam ferri hominesque uident.</l>
            <l>Ferre utrumque malum mentique mederier ęgrę</l>
            <l> Dicere conabor qua ratione decet.</l>
            <l>Insula me retinet quę, scis, non amplius ista</l>
            <l> Quam stadiis decies distat ab urbe decem. <note type="numvers">10</note>
            </l>
            <l>Quod si forte uelint mecum simul esse sodales</l>
            <l> Et nostra cupiunt rusticitate frui,</l>
            <l>Acta ratis remo septenis ocius horis</l>
            <l> Sistet in hoc illos quo moror ipse loco.</l>
            <l n="15">Excipiam lętus uenientes; brachia collo </l>
            <l> Aduoluam, labris labra genisque genas.</l>
            <l>Inde recumbentes oleę uiridantis in umbra,</l>
            <l> Placati iuxta murmura blanda freti,</l>
            <l>Alterno dulces miscebimus ore profatus</l>
            <l> Dum pueri mensas prandiolumque parant. <note type="numvers">20</note>
            </l>
            <l>Mox inuitati pergemus sumere non quas</l>
            <l> Dicitur Antoni mensa uorasse dapes,</l>
            <l>Nec patinas, Luculle, tuas pinguesue capones,</l>
            <l> Siue papillatę sumina grata suis,</l>
            <l n="25">Sed cenam cui dimisso Serranus aratro </l>
            <l> Vellet honoratas applicuisse manus,</l>
            <l>Et qua contentus Samnitum sperneret aurum</l>
            <l> Vir pręstans animo Curius atque fide.</l>
            <l>Pulmento satiare famem potuque leuare</l>
            <l n="30"> Simpliciore sitim creditur esse satis </l>
            <l>Laudeque tam dignum quam prorsus turpe putatur</l>
            <l> Esse suę seruum mancipiumque gulę.</l>
            <l>Cena tamen uobis dabitur magis ampla, sodales,</l>
            <l> Nostri ruris opes: brassica, beta, cicer,</l>
            <l n="35">Et de uicino capti modo gurgite pisces: </l>
            <l> Sargus, męna, canis, sepia, salpa, lupus.</l>
            <l>Pocula non deerunt Baccho saturata rubello</l>
            <l> Quęque solet rigidum lympha domare merum.</l>
            <l>Denique quę mensę donat Pomona secundę,</l>
            <l n="40"> Vel pira uel ficos uel melimela dabo. </l>
            <l>Ergo, si qua meos nunc cura fatigat amicos</l>
            <l> Visendique mei si qua cupido tenet,</l>
            <l>Dic ueniant – iter est modici, Francisce, laboris – </l>
            <l> Cumque illis, si me diligis, ipse ueni.</l>
            <l n="45">Non sic aduentu quondam lętatus Ulyxis </l>
            <l> Hortorum cultor dicitur Alcinous,</l>
            <l>Nec tanto exceptum pastoris amore Molorchi =</l>
            <l> Amphitrioniadem fama fuisse refert,</l>
            <l>Ipse ego quam uobis hilari ferar obuius ore</l>
            <l n="50"> Et toto cędam protinus hospitio! </l>
            <l>Cunctorum, quęcunque Deus mihi donat, amicos </l>
            <l> Consortes fieri participesque uolo.</l>
            <l>Solari interea Martis, Francisce, maligni</l>
            <l> Casibus afflictos hac ratione potes:</l>
            <l n="55">Nec frangi aduersis nec lętis fidere rebus </l>
            <l> Egregium quiddam magnificumque putent.</l>
            <l>Terrarum nihil orbis habet firmumue ratumue:</l>
            <l> Omnia non stabili fertque refertque rota.</l>
            <l>Irus ut in Croesum, sic Croesus transit in Irum,</l>
            <l> De misero locuplex, de locuplete miser. <note type="numvers">60</note>
            </l>
            <l>Seruitio premitur dudum qui sceptra tenebat,</l>
            <l> Sceptra tenens regnat qui modo seruus erat.</l>
            <l>Denique cunctarum sunt magna uolumina rerum</l>
            <l> Atque agitat uarias sors animosa uices.</l>
            <l n="65">Illo igitur nostrę mentes et uota ferantur </l>
            <l> Est ubi perpetui mansio certa boni,</l>
            <l>Christicolas immensa beant ubi gaudia fidos,</l>
            <l> Gaudia non ulla deperitura die.</l>
            <l>Nil hostile timent, nec quicquam triste uerentur,</l>
            <l n="70"> Conspectum summi qui meruere Dei. </l>
            <l>Ipse quidem nobis cęlesti in lumine sedem</l>
            <l> Esse iubet, non quam nunc habitamus humum.</l>
            <l>Propterea quicunque gemit dispendia terrę,</l>
            <l> Fallitur hęc patrię si putat esse suę.</l>
            <l>Hic lugenda tamen prauę sunt crimina mentis, <note type="numvers">75</note>
            </l>
            <l> Vt dolor iratum mitiget iste Iouem.</l>
            <l>Hic culpas deflere docet, scandamus ut illo,</l>
            <l> Illo ubi tristities non habet ulla locum;</l>
            <l>Illo ubi lęta salus, pax candida, uita perennis,</l>
            <l n="80"> Et sine lite quies, et sine nocte dies. </l>
            <l>Hactenus hęc. Ipsos nunc nostra Thalia salutat</l>
            <l> Intima quos nobis iungit amicicia:</l>
            <l>Hieronymum cithara clarum, grauitate Marinum,</l>
            <l> Ruris et agrorum cultibus Aluisium,</l>
            <l n="85">Nicoleon risu facilem; sed ut ipse, iubemus, </l>
            <l> Ante salutetur Barbarus usque meus;</l>
            <l>Ille licet Musis et sanguine pręstet auorum,</l>
            <l> Non tamen inuitus carmina nostra legit.</l>
         </div>
         <div xml:id="C164" met="elegiacum">
            <head> Francisco Natali Marci Maruli responsio</head>
            <l>Angebant, Francisce, mei me funera fratris,</l>
            <l> Nulla quies lacrimis nec modus ullus erat.</l>
            <l>Omnibus ex illis fuit hic charissimus unus</l>
            <l> Quę quandoque animo grata fuere meo.</l>
            <l n="5">Non sic ipse suum dilexit Castora Pollux, </l>
            <l> Eurialus Niso non ita gratus erat.</l>
            <l>Illius affatu iocundo sępe fruebar,</l>
            <l> Nullo me facto lęserat ille suo.</l>
            <l>Promptus et urbanis fuerat disponere rebus</l>
            <l n="10"> Et regere inde suos sedulus usque lares. </l>
            <l>Illius cultu largo magis ubere glebę</l>
            <l> Frugibus implebant horrea nostra suis,</l>
            <l>Aprici colles et consita uitibus arua </l>
            <l> Vina cadis nostris uix capienda dabant.</l>
            <l n="15">Interea mihi multa quies et tempora lęta, </l>
            <l> Mens tamen in Musis ingeniumque fuit.</l>
            <l>Nunc illo amisso successit cura quieti,</l>
            <l> Dispulit adueniens ocia longa labor,</l>
            <l>Quęque aderant nobis procul effugere Camenę</l>
            <l> Deseruitque meam Pegasis unda sitim. <note type="numvers">20</note>
            </l>
            <l>Denique pressus ego tantorum mille laborum</l>
            <l> Optabam uitę fila suprema meę.</l>
            <l>Ast ubi missa mihi tua nuper carmina legi,</l>
            <l> Solamen casus grande fuere mei.</l>
            <l n="25">Abstersi lacrimas luctumque recedere iussi, </l>
            <l> Compulsus monitis consiliisque tuis.</l>
            <l>Dii tibi pro tali persoluant munere grates</l>
            <l> Fataque dent fatis candidiora meis.</l>
         </div>
         <div xml:id="C165" met="elegiacum" type="poesis-elegia">
            <head> Querela in canis sui Fusci interfectorem</head>
            <l>Hei mihi, Fusce meus, quis te tam uulnere diro</l>
            <l> Perdidit innocuum? Cui male notus eras?</l>
            <l>Dente minax nulli fueras nec uoce molestus,</l>
            <l> Sed cunctis lusu gratus et obsequio.</l>
            <l n="5">Tu mihi blanda dabas festiuo gaudia gestu </l>
            <l> Et caudę crebra mobilitate iocum.</l>
            <l>Tu custos nostrę fueras fidissimus aulę,</l>
            <l> Hesperidumque magis, Fusce, dracone uigil.</l>
            <l>At nunc uulnifico traiectus uiscera ferro</l>
            <l n="10"> In dura recubas sanguinolentus humo. </l>
            <l>Dextera sęua nimis, quę te, miserande, peremit,</l>
            <l> Quę mihi te rapuit, dextera sęua nimis!</l>
            <l>Illa etiam Getulos uicit feritate leones,</l>
            <l> Vicit et Hyrcanas asperitate tygres.</l>
            <l n="15">O utinam, quicunque fuit grassator et autor </l>
            <l> Cędis, Fusce, tuę, cęsus et ipse cadat,</l>
            <l>Siue canum rabido morsu laceretur, ut ille</l>
            <l> Gargaphiam uidit qui sine ueste deam!</l>
            <l>At tu, chare, super cęlestia sidera uiue,</l>
            <l n="20"> Quando tibi nostro est uita negata solo. </l>
            <l>Fertur et Erigones canis altis additus astris</l>
            <l> Dum queritur dominę tristia fata suę.</l>
            <l>Cur ego non sperem de te quoque tale futurum?</l>
            <l> Tam fidus dominę non fuit ille suę!</l>
         </div>
         <div xml:id="C166" met="elegiacum" type="poesis-elegia">
            <head> In somnum diurnum querela</head>
            <l>Vt quid ab ingenuo prohibes me, somne, labore?</l>
            <l> Nox data cum tibi sit, cur quoque luce uenis?</l>
            <l>Accire ecce paro pangenda ad carmina Musas,</l>
            <l> Tu tamen accitas pręuenis ecce deas!</l>
            <l n="5">Tunc pro litterulis cogor fecisse lituras, </l>
            <l> Donec cum calamo concidat ęgra manus.</l>
            <l>Si legere incipio uatum dictata priorum,</l>
            <l> Torpescit linguę te subeunte sonus.</l>
            <l>Pronum pono caput, pluteus languentia membra</l>
            <l n="10"> Excipit et totum iam sopor altus habet. </l>
            <l>Quando igitur uigilare datur, si luce negatur?</l>
            <l> Nam iuris tenebras dicimus esse tui.</l>
            <l>Ocia detestor, cogor tamen ocia semper</l>
            <l> Viribus euictus, somne, subire tuis.</l>
            <l>Nunquid Epimenides ego sum, quem tota sopore <note type="numvers">15</note>
            </l>
            <l> Perpetuo dicunt lustra quiesse decem?</l>
            <l>Nunquid ego Endimion, cui quondam colle sub alto</l>
            <l> Blanda quiescenti basia Luna dabat?</l>
            <l>I, potius segnes animos et corpora nulli</l>
            <l n="20"> Apta operi totos stertere coge dies. </l>
            <l>I, preme siluestres ursos uitulosque marinos</l>
            <l> Vel quos flagitiis inuigilare iuuat.</l>
            <l>Innocua est nobis, simplex sine crimine uita</l>
            <l> Et morum rectas tradere cura uias.</l>
            <l n="25">Insomnes mihi cęde dies, sub nocte licebit </l>
            <l> Me pręter ronchos nil agitare sinas.</l>
            <l>Sin me horis etiam pergas sopire diurnis,</l>
            <l> Nonne erit ista quies morte molesta magis?</l>
            <l>Mors etenim solos dissoluit corporis artus,</l>
            <l n="30"> Non animos perimit nec uigilare uetat. </l>
            <l>Tu me, somne, meam superans torpedine mentem</l>
            <l> Non ubi sum, non si sim quoque nosse sinis.</l>
         </div>
         <div xml:id="C167" met="elegiacum" type="poesis-elegia">
            <head> Ad Franciscum Martiniacum quod senectus non annis sed ualetudine conferenda est</head>
            <l>Sum quoniam, Francisce, tibi charissimus unus</l>
            <l> Optas me multas uiuere Olympiadas;</l>
            <l>Hoc propter uotis diuos precibusque fatigas</l>
            <l> Nec cessas sacris thura cremare focis.</l>
            <l n="5">Accipe sed quare longeuę tempora uitę </l>
            <l> Despiciam: uitii est plena senecta sui.</l>
            <l>Curuatur dorsum, titubat pes, membra tremiscunt,</l>
            <l> Caligant oculi, dens cadit, ora rigent.</l>
            <l>Laxa cutis fluitat, caluum caput ictibus urgent</l>
            <l> Crabro, uespa, culex, musca, tabanus, apis. <note type="numvers">10</note>
            </l>
            <l>Elanguent sensus nec quicquam dulce palato est</l>
            <l> Inque caua assiduus tintinat aure sonus.</l>
            <l>Crebrescunt morbi, quatit artus tussis anhellos,</l>
            <l> Consumit tabes et mala mille premunt.</l>
            <l n="15">Inde etiam mentem solet infestare frenesis </l>
            <l> Et fit delyrus qui catus ante fuit.</l>
            <l>Adde quod et mortes et plurima damna suorum</l>
            <l> Cogitur exhausto lumine flere senex:</l>
            <l>Non natos Neleus spectasset ab hoste peremptos</l>
            <l n="20"> Consumptus senium si foret ante suum; </l>
            <l>Non uersa in cineres uidisset Pergama si non</l>
            <l> Ętate Anchises pręteriisset auos.</l>
            <l>Nolo mihi toties, Lachesis, tua stamina laxes</l>
            <l> Vt pigeat soles me numerare meos.</l>
            <l>Sit ualidum corpus, mens sana et criminis expers, <note type="numvers">25</note>
            </l>
            <l> Cum nos de terris cędere fata uolent.</l>
            <l>Tunc neque me ceruis, neque me cornice fatebor</l>
            <l> Viuacem, nec te, corue, fuisse minus.</l>
            <l>Hinc tu, qui multos optas me uiuere in annos,</l>
            <l n="30"> Sat multos annos esse ualere puta. </l>
         </div>
      </body>
   </text>
</TEI>