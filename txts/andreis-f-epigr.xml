<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc xml:id="andreis-f-epigr">
         <titleStmt>
            <title>Quattuor epigrammata in libris, versio electronica</title>
            <author ref="and02">
               <persName xml:lang="hr">Andreis, Franjo Trankvil</persName>
               <date>1490-1571</date>
            </author>
            <editor>
               <persName>
                  <ref type="viaf" target="6913774">Neven Jovanović</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <p>Tekst prema izvornim izdanjima i rukopisu (1515, 1518, 1519).</p>
         </editionStmt>
         <extent ana="B">Mg:B Verborum 600, 105 versus</extent>
         <publicationStmt>
            <p>Rad nastao u okviru znanstvenog projekta Profil hrvatskog latinizma,
          (<orgName><ref type="viaf" target="124389134">Filozofski fakultet Sveučilišta u Zagrebu</ref></orgName>, <placeName ref="3186886">Zagreb</placeName> Hrvatska). <date>Studenoga
            2011.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Mela, Pomponius / Barbarus, Hermolaus &lt;Iunior&gt; / Camers, Johannes: De situ orbis, Lipsia [ca. 1515], pp. 6--8. </bibl>
            <bibl>Pomponius Mela, Libri de situ orbis tres, adiectis Joachimi Vadiani Helvetii in eosdem scholiis, Viennae 1518. p. a 3</bibl>
            <bibl>Dionysius / Eck, Johannes : D. Dionysii Areopagitae De mystica Theologia lib. I., Graece, August[a]e Vindelicoru[m] 1519, p. 75.</bibl>
            <bibl>Augsburg; Staats- und Stadtbibliothek, Ms. Cod. Aug. 406 a. cart. misc. s. XVI., f. 30</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1515" period="15xx_1_third">1515-1519</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>poesis - carmen</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-07</date>
        Novo, unificirano zaglavlje. Epigrami izdvojeni u zasebnu datoteku.
      </change>
         <change>
            <persName>
               <ref type="viaf" target="6913774">Neven Jovanović</ref>
            </persName>        
            <date>2011-11-27</date>
        TEI zaglavlje, formatiranje
      </change>
      </revisionDesc>
  </teiHeader>
  <text>
      <body>
         <div type="epigramma" met="asclepiadeum-primum">
        
            <head>Tranquilli Parthenij in Pomponium Melam carmen Asclepiadeum</head>
        

            <l>Quicquid sub gelido sydere desidet</l>
            <l>Telluris solidae, quicquid et aestuans</l>
            <l>Cancri perpetuis zona caloribus</l>
            <l>Atque vrget medii circulus aetheris</l>
            <l n="5">Et quicquid geminis sunt regionibus</l>
            <l>Subiecta, aut placidi sub gremio Iouis,</l>
            <l>Descripsit serie Pomponius breui,</l>
            <l>Auro Pomponius pulchrior Indico,</l>
            <l>Hortis Pomponius Mela beatior,</l>
            <l n="10">Seu vis Hesperidum, seu mare quos vagum</l>
            <l>Latis Ionium fluctibus abluit.</l>
            <l>Nec quicquam occeani partibus vltimi</l>
            <l>Orsus praeteriit quod placet auribus</l>
            <l>Excultis: aperit nobilis gentium</l>
            <l n="15">Iucundumque solum. Nempe cubilibus</l>
            <l>Ipsius Zephiri et precipitis Noti</l>
            <l>Et qui Parrasio fertur ab angulo</l>
            <l>Atque Austro tumidis flatibus aspero</l>
            <l>Coniunxit varios nobilibus locis</l>
            <l n="20">Mores mortalium, nominibus quoque</l>
            <l>Distinguens propriis, siue ruentibus</l>
            <l>Et curuis cupias flumina cursibus</l>
            <l>Seu cum spiciferis stagna paludibus</l>
            <l>Tangentesue suo vertice sydera</l>
            <l n="25">Montes; eripitur nec decor vrbibus,</l>
            <l>Extremis etiam finibus insulae</l>
            <l>Seu vis Taprobanam, seu Cycladas breues,</l>
            <l>Ingens littoreis nec species locis</l>
            <l>Nec planis procul est dulcis amoenitas.</l>
            <l n="30">Hic et Pieridum conspicies domos</l>
            <l>Sedemque Oebalii Castoris inclytam</l>
            <l>Atque vnde emicuit numen Apollinis.</l>
            <l>Venatrix latices Cynthia quos solet</l>
            <l>Arcu dum rigidas persequitur feras</l>
            <l n="35">Aestu et continuis victa laboribus</l>
            <l>Crebro virginibus visere cum suis,</l>
            <l>Albentes humeros fluctibus ingerens,</l>
            <l>Apparent; vitreis Thessala denique</l>
            <l>Tempe cum fluuiis, Thracius horrida</l>
            <l n="40">Vel stringat glacie ventus et aspera</l>
            <l>Vndas, vel Rhodope Sythonia niue</l>
            <l>Accedat nebulis vertice proximus.</l>
            <l>Frustra quis subeat longa pericula</l>
            <l>Neptuni geminis Syrtibus Aphrici</l>
            <l n="45">Et saeuis Siculi vorticibus freti</l>
            <l>Et quas expaueas Euboicas minas</l>
            <l>Aut quae non maneat montibus auiis</l>
            <l>Et siluis rabies praecipitis Necis?</l>
            <l>Alter Nereidum naufragus vnguibus</l>
            <l n="50">Quidam pestiferis interit anguibus</l>
            <l>Discerpunt alium Caucaseae ferae</l>
            <l>Multi a crudelibus saepe latronibus</l>
            <l>Coguntur variis subdere mortibus</l>
            <l>Vitam. heu! quam miseris imminet vndique</l>
            <l n="55">Fatum mortalibus: vel mare nauiges,</l>
            <l>Vel terram ambiguo numine transuoles,</l>
            <l>Omnis Pomponius gloria saeculi,</l>
            <l>Aruis Pomponius fertilior Gygis,</l>
            <l>Securum docuit quemlibet ordine.</l>
            <l n="60">Non solum geminis possis vt auribus,</l>
            <l>Ast ipsis oculis omnia cernere:</l>
            <l>Et plagam Hesperiam, feras et vltimas,</l>
            <l>Et quis presideat Memnonius parens</l>
            <l>Terras, et nimiis nigra caloribus</l>
            <l n="65">Quae gens Aethiopum possideat loca.</l>
            <l>Hoc est ingeniis nobilibus decus</l>
            <l>Noscendum: historicis sic quoque vatibus</l>
            <l>Cantata accipies absque laboribus.</l>
            <l>Et tandem patriis sedibus immorans</l>
            <l n="70">Nosces Persephones multiplices domos,</l>
            <l>Quascunque radiis Delius aspicit.</l>

         </div>
      
      
        <div type="epigramma" met="elegiacum">
            <head>Tranquilli Parthenii Ragusini carmen</head>
          
            <l>Qui modo in obscuris iacuit Pomponius oris,</l>
            <l>Difficilis, durus nec minus asper erat;</l>
            <l>Oedipodis quem uix aperiret cura labroque,</l>
            <l>Vix Tiburtinae pectora sacra deae –</l>
            <l n="5">Iam legitur clarus Vadiani munere uatis,</l>
            <l>Cui uirides lauri tempora docta premunt.</l>
            <l>Non secuit tantum salebras uitiataque uerba,</l>
            <l>Plurima sed multis contulit historiis.</l>
            <l>Quid non huic debes docto, Germania, uati?</l>
            <l n="10">Excolit hic nomen progeniemque tuam.</l>
          
        </div>
         <div type="epigramma" met="elegiacum">
            <head>Ad excellentissimum uirum, maximum antiquitatis ac litterarum obseruatorem, dominum Conradum Peittinger, utriusque iuris doctorem, Tranquillus Parthenius</head>
        
        
            <l>Inclyte sacrarum custos sanctissime legum,</l>
            <l>Conrade, Aonii maxima cura gregis,</l>
            <l>Quem proceres magnique duces, quem Caesar honore</l>
            <l>Prosequitur, uitae spesque decusque meae,</l>
            <l n="5">Quas ego pro meritis aequas tibi reddere laudes,<note type="numvers">5</note>
            </l>
            <l>Quas possim dignas ipse referre uices?</l>
            <l>Me premit externis fortuna uolubilis oris</l>
            <l>Et lacerant saeui lintea nostra noti.</l>
            <l>Liquerunt uirides mea tristia tempora lauri,</l>
            <l n="10">Funestis Erato non manet apta locis.</l>
            <l>At non dura tamen, non impia fata nec aer</l>
            <l>
               <sic>Efficient</sic> nullo cura dolorque modo</l>
            <l>Quin, Conrade, tuae cupiam meminisse Mineruae,</l>
            <l>Deditus ingenio pectoribusque tuis.</l>
        
         </div>
      
         <div type="epigramma" met="elegiacum">
            <head>Tranquillus Parthenius Dalmata ad lectorem</head>
        
            <l>Quicquid in Hesperia Latię excoluere Camęnę</l>
            <l>Gallicaque et quondam Graia Minerua dedit,</l>
            <l>Eckius excelsa passim virtute refulgens</l>
            <l>Explicat ingenii fertilitate sui;</l>
            <l n="5">Cui non terra grauis satis est, Neptunus et aer</l>
            <l>Sed penetrat summi mystica sacra Dei.</l>
            <l>Non hęc humani est mortalis imago tenoris</l>
            <l>Exuperant vires ardua nempe leues;</l>
            <l>Eckius ingenio quod transuolet astra polumque,</l>
            <l n="10">Nemo hoc diuini muneris esse negat.</l>
        
            <closer>
               <dateline>Ex Ingoldstat</dateline>
            </closer>
        
        
        
        
         </div>
          
      </body>
  </text>
</TEI>
