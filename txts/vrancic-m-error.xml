<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vrancic-m-error">
         <titleStmt>
            <title>Error devius virginis Ruthenae, versio electronica</title>
            <author ref="vranc03">
               <persName xml:lang="hr">Vrančić, Mihovil</persName>
               <date>1507 - ante 1571</date>
            </author>
            <editor>
               <persName>
                  <ref>Darko Novaković</ref>
               </persName>
            </editor>
            <respStmt>
               <resp>Edidit et editionem electronicam praeparavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
          Prijepis izvornoga tiskanog izdanja (1591).
        </edition>
         </editionStmt>
         <extent ana="C">Mg:C 1194 verborum, 178 versus</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
          projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
          Hrvatska.  <date when-iso="2012-09">Rujna 2012</date>.</p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Arconatus, Hieronymus Poematum recentiorum volumen in quo continentur epigrammata, elegiae et carmina heroica Viennae Austriae Typ. Nicolai Pierii 1591 4/+ 292 + (2) pag. ; 8o.
        <relatedItem type="digitalizat">
                  <ref type="internet"
                       target="http://www.mdz-nbn-resolving.de/urn/resolver.pl?urn=urn:nbn:de:bvb:12-bsb10190204-8">BSB Digital</ref>
               </relatedItem>
            </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1535" precision="medium" period="15xx_2_third">c. 1535</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>poesis - elegia</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-09-25T17:01:40</date>
        Početna verzija za CroALa.
      </change>
      </revisionDesc>
   </teiHeader>
   <text>
      <body>
         <div type="poesis-elegia" met="elegiacum">
            <head>ERROR DEVIUS VIRGINIS RUTHENAE</head>
            <l n="1">Qua patet in latos prępinguis Ruscia campos</l>
            <l n="2" met="pentameter"> Sylua iacet densis ampla vetusque comis.</l>
            <l n="3">Cuius vt a Zephyris aequata cacumina nutant,</l>
            <l n="4" met="pentameter"> Subdita sic molli gramine vernat humus.</l>
            <l n="5">Si spectes pulchro concordes ordine quercus <note type="numvers">5</note>
            </l>
            <l n="6" met="pentameter"> Ex vna dices arbore stare nemus.</l>
            <l n="7">Quod si substratum deflectas lumen in aequor,</l>
            <l n="8" met="pentameter"> Picta ibi diuerso prata colore vides.</l>
            <l n="9">Sunt tamen et densi frutices caecique meatus,</l>
            <l n="10" met="pentameter"> Quos viridis condit vertice sylua suo. <note type="numvers">10</note>
            </l>
            <l n="11">Huc studio florum, tectis egressa paternis</l>
            <l n="12" met="pentameter"> Defertur facili virgo Ruthena pede.</l>
            <l n="13">Quam non alliciant tempe haec formosa puellam</l>
            <l n="14" met="pentameter"> Cuius adhuc mentem florea serta tenent?</l>
            <l n="15">Non bene conspecto sale parcit ouicula linguę, <note type="numvers">15</note>
            </l>
            <l n="16" met="pentameter"> Non bene conspectis abstinet vrsa fauis;</l>
            <l n="17">Non ingustato decedere apicula pratis</l>
            <l n="18" met="pentameter"> Non indecerpto foemina flore potest.</l>
            <l n="19">Ergo vbi sublustri sic sola vagatur in vmbra</l>
            <l n="20" met="pentameter"> Et pulchros flores, pulchrior ipsa, legit. <note type="numvers">20</note>
            </l>
            <l n="21">Suauibus incingit violis frontemque comamque,</l>
            <l n="22" met="pentameter"> Auribus ornandis proxima cura fuit.</l>
            <pb n="Q6"/>
            <l n="23">Inde rosas nectit qua pectus parte papillas</l>
            <l n="24" met="pentameter"> Prodit et e stricta trudere veste solet.</l>
            <l n="25">Nec caruere manus alternis floribus, illis <note type="numvers">25</note>
            </l>
            <l n="26" met="pentameter"> Fert calathos plenos, fert tumidosque sinus.</l>
            <l n="27">Cuncta licet repleat, tamen haud saciata priores</l>
            <l n="28" met="pentameter"> Abijcit et rursus carpit auara nouos.</l>
            <l n="29">Tum quo lenta magis profert vestigia, tanto</l>
            <l n="30" met="pentameter"> Hos fragrare magis hosque rubere putat. <note type="numvers">30</note>
            </l>
            <l n="31">Interdum laetas extollit ad aethera voces,</l>
            <l n="32" met="pentameter"> Subsiliens tenero terue quaterue pede.</l>
            <l n="33">Nec reuocat gressum, sed curis mente remotis</l>
            <l n="34" met="pentameter"> Progreditur, semper lilia sparsa legens.</l>
            <l n="35">Hac ratione subit sensim dumeta rubosque <note type="numvers">35</note>
            </l>
            <l n="36" met="pentameter"> (Ah loca non illi sed magis apta feris!)</l>
            <l n="37">Atque oblita domus patriae, spaciatur opaco</l>
            <l n="38" met="pentameter"> In nemore ignotis errat et vsque viis.</l>
            <l n="39">Iam medium Titan dudum transmiserat orbem</l>
            <l n="40" met="pentameter"> Surgebatque humili Cynthia pura face. <note type="numvers">40</note>
            </l>
            <l n="41">En miserae primum redeundi cura subintrat,</l>
            <l n="42" met="pentameter"> Desinit en primum carpere velle rosas.</l>
            <l n="43">Fert retro gressum creditque hac parte reuerti,</l>
            <l n="44" met="pentameter"> Qua sub circumstans iuerat ante nemus.</l>
            <l n="45">Illa quidem notos iam iam se cernere fumos, <note type="numvers">45</note>
            </l>
            <l n="46" met="pentameter"> Et quibus exierat, proxima septa, putat.</l>
            <l n="47">Sed postquam intactos passim per gramina flores,</l>
            <l n="48" met="pentameter"> Et nullo sectas conspicit vngue rosas,</l>
            <l n="49">
               <emph>Hei mihi non haec nos huc,</emph> clamat, <emph>semita duxit,</emph>
            </l>
            <l n="50" met="pentameter">
               <emph> Quo feror? aut quo me deuius error agit? </emph>
               <note type="numvers">50</note>
            </l>
            <pb n="Q6v"/>
            <l n="51">Nec mora, conuertit passus, saltuque remenso</l>
            <l n="52" met="pentameter"> Diuersum frustra saepe retexit iter.</l>
            <l n="53">Luminibus tamen attentis obseruat an vsquam</l>
            <l n="54" met="pentameter"> Aut quercum aut pinum noscere forte queat.</l>
            <l n="55">Sed nec quercus adest vsquam, nec cognita pinus, <note type="numvers">55</note>
            </l>
            <l n="56" met="pentameter"> Nec calcata recens signa dat herba pedis.</l>
            <l n="57">Credo ego quod latebras nemo penetrarit ad illas,</l>
            <l n="58" met="pentameter"> Solas <corr>praeter</corr> aues, praecipitesque feras.</l>
            <l n="59">Fixa igitur trunco similis stetit, et grauis illi</l>
            <l n="60" met="pentameter"> A summo fluxit vertice ad ima pauor; <note type="numvers">60</note>
            </l>
            <l n="61">Contremit vt lino circundata cerua doloso,</l>
            <l n="62" met="pentameter"> Expectans qua iam spicula parte volent,</l>
            <l n="63">Aut auis, astuti quam deceptam aucupis arte</l>
            <l n="64" met="pentameter"> Virga venenato perlita melle tenet.</l>
            <l n="65">Quid faciat? <corr>Solum</corr> quod restat, pectora palmis <note type="numvers">65</note>
            </l>
            <l n="66" met="pentameter"> tundit et effuso proluit imbre genas.</l>
            <l n="67">Omnia flebilibus complet miseranda querelis,</l>
            <l n="68" met="pentameter"> Et crudele nemus Tartareumque vocat,</l>
            <l n="69">Indignum, faciem quod cernat virginis vllam,</l>
            <l n="70" met="pentameter"> Aut quod serta legens vlla puella petat. <note type="numvers">70</note>
            </l>
            <l n="71">Nec puto florilegas habitare hęc lustra Napaeas,</l>
            <l n="72" met="pentameter">inquit<emph>, at incertum his, vt mihi, noctis iter.</emph>
            </l>
            <l n="73">O mihi si vltrices quis flammas porrigat, ater</l>
            <l n="74" met="pentameter"> Fronde sua fieret iam nemus omne cinis! </l>
            <l n="75">Talia collacrymans nequicquam verba profundit <note type="numvers">75</note>
            </l>
            <l n="76" met="pentameter"> Suspensamque tenent ira, timor, tenebrae.</l>
            <l n="77">Nunc queribunda sedet, nunc indignata resurgit,</l>
            <l n="78" met="pentameter"> Et modo quod pergit, postmodo sistit iter.</l>
            <pb n="Q7"/>
            <l n="79">Nunc fratres lassa implorat nunc voce parentes,</l>
            <l n="80" met="pentameter"> Voce sua rursus territa facta silet. <note type="numvers">80</note>
            </l>
            <l n="81">Floribus at quoties accensos flexit ocellos,</l>
            <l n="82" met="pentameter"> Atque odij quaedam paruula signa dedit.</l>
            <l n="83">
               <emph>Ah pereant</emph>, dixit, <emph>per quos ego perdor, abite,</emph>
            </l>
            <l n="84" met="pentameter">
               <emph> Ite sinu, </emph>et similis deijcientis erat.</l>
            <l n="85">Nec tamen illa sinus, licet irritata, remisit, <note type="numvers">85</note>
            </l>
            <l n="86" met="pentameter"> Corde libet poenas sumere, dextra nequit.</l>
            <l n="87">Fracta malis, gemitum, vocem, gressumque coercet:</l>
            <l n="88" met="pentameter"> Augebant vesper mutaque sylua metum.</l>
            <l n="89">Dumque ita, cuncta pauens, tacita se continet vmbra,</l>
            <l n="90" met="pentameter"> Latrantis sonitum percipit aure canis. <note type="numvers">90</note>
            </l>
            <l n="91">Spe sumpta ad sonitum totos exporrigit artus</l>
            <l n="92" met="pentameter"> Nec solos, certa est, ire solere canes.</l>
            <l n="93">
               <emph>Aut</emph>, inquit, <emph>venator adest comitante molosso,</emph>
            </l>
            <l n="94" met="pentameter"> Aut ferus infirmum seruat ouile canis.</l>
            <l n="95">
               <emph>Aut me non reducem fratrum pia turba requirit,</emph>
               <note type="numvers">95</note>
            </l>
            <l n="96" met="pentameter"> Aut aliquis caecis errat vt ipsa locis.</l>
            <l n="97">Haec meditans secum, latratibus obuia tendit,</l>
            <l n="98" met="pentameter"> Sed dubio prorsus sollicitoque gradu.</l>
            <l n="99">Imo cauet nequis se cernere possit euntem,</l>
            <l n="100" met="pentameter"> Vtque feras metuit, sic timet aegra viros. <note type="numvers">100</note>
            </l>
            <l n="101">Conspicit in modico veluti tentoria prato</l>
            <l n="102" met="pentameter"> Et subito, corpus fronde tegente, stetit.</l>
            <l n="103">Quinque videt iuuenes epulis incumbere partis</l>
            <l n="104" met="pentameter"> Namque dabat fessis praeda ferina dapes.</l>
            <l n="105">Participes operis, polluti sanguine rictus <note type="numvers">105</note>
            </l>
            <l n="106" met="pentameter"> Hinc stando spectant inde iacendo canes.</l>
            <pb n="Q7v"/>
            <l n="107">Exoritur formido noua et noua cura resurgit.</l>
            <l n="108" met="pentameter"> Debeat ignotos, nescit adire homines.</l>
            <l n="109">In partes animum varias rapit, omnia tandem</l>
            <l n="110" met="pentameter"> Versans, vna timet quinque puella mares. <note type="numvers">110</note>
            </l>
            <l n="111">Sed timet et syluas et densa silentia noctis,</l>
            <l n="112" met="pentameter"> Quaeque solent syluis monstra habitare nigris.</l>
            <l n="113">Error agit mentem pariter cum corpore, necquid</l>
            <l n="114" met="pentameter"> Vltra suscipiat, quid fugiatue tenet.</l>
            <l n="115">
               <emph>Hinc si iter arripio et tentoria viso propinqua </emph>
               <note type="numvers">115</note>
            </l>
            <l n="116" met="pentameter">
               <emph> spero, </emph>ait, <emph>in rectam posse redire viam.</emph>
            </l>
            <l n="117">Sed non hęc vereor, quae nunc est, fama manebit,</l>
            <l n="118" met="pentameter"> Fors delibato damna pudore feram.</l>
            <l n="119">Ante lupi lanient igitur mea membra voraces</l>
            <l n="120" met="pentameter">
               <emph> Aut secet in partes mille cruentus aper,</emph>
               <note type="numvers">120</note>
            </l>
            <l n="121">Quam mea virginitas totos seruata per annos</l>
            <l n="122" met="pentameter"> Turpiter hic adeo contemerata cadat.</l>
            <l n="123">Quis nescit iuuenum quam sit petulantia vęcors?</l>
            <l n="124" met="pentameter"> Quippe frui censent virginitate iocum.</l>
            <l n="125">
               <emph>Et nox ipsa nihil suadet moderabile, noctis </emph>
               <note type="numvers">125</note>
            </l>
            <l n="126" met="pentameter"> 'Tu quoque', clamabunt, 'praeda cupita venis.'</l>
            <l n="127">Adde quod omne nefas loca suadent abdita syluę;</l>
            <l n="128" met="pentameter"> 'In syluis', dicent, 'omnia, virgo, licent.'</l>
            <l n="129">Stulta prius dentes metui moritura ferarum:</l>
            <l n="130" met="pentameter">
               <emph> Plus puto nunc homines posse nocere feris.</emph>
               <note type="numvers">130</note>
            </l>
            <l n="131">Sed fera nec verbis nec fletibus vlla mouetur,</l>
            <l n="132" met="pentameter"> Dilacerat medio gutture surda preces.</l>
            <l n="133">Humanas poterunt aures mollire precantis</l>
            <l n="134" met="pentameter"> Verba, dolor, gemitus, cordolium, lacrymae.</l>
            <pb n="Q8"/>
            <l n="135">
               <emph>Accedam supplex, homines insana verebor?</emph>
               <note type="numvers">135</note>
            </l>
            <l n="136" met="pentameter"> An melius saeuis hisce perire locis?</l>
            <l n="137">
               <corr>Forsitan</corr> infelix vitam seruabo, sed illa</l>
            <l n="138" met="pentameter"> Incustodito corpore qualis erit?</l>
            <l n="139">Cuncta mihi potius sunt experienda priusquam</l>
            <l n="140" met="pentameter">
               <emph> Excludant summum lumina nostra diem.</emph>
               <note type="numvers">140</note>
            </l>
            <l n="141">Excludant, peream, sperno violata salutem.</l>
            <l n="142" met="pentameter"> Eligo, si nequeam viuere, casta mori.</l>
            <l n="143">Quod si visa forem prius his, quam vidimus illos,</l>
            <l n="144" met="pentameter"> Errori posset parcere quisque meo.</l>
            <l n="145">
               <emph>At si sponte petam iuuenes tot sola, putabunt</emph>
               <note type="numvers">145</note>
            </l>
            <l n="146" met="pentameter"> Quaesitum Veneris me in nemus isse iocos.</l>
            <l n="147">O si quae nostrum tegerent velamina corpus</l>
            <l n="148" met="pentameter"> Rustica, velamen nunc mihi molle nocet!</l>
            <l n="149">O facies, quae me laedet, si ignobilis esset:</l>
            <l n="150" met="pentameter">
               <emph> Vae miserae, contra me mea forma facit! </emph>
               <note type="numvers">150</note>
            </l>
            <l n="151">Vt formosa suo facies fert tempore fructus</l>
            <l n="152" met="pentameter"> Tempore non apto sic quoque damna capit.</l>
            <l n="153">Esto, vim patiar, mentem vis vincere nescit:</l>
            <l n="154" met="pentameter"> Turpe facit corpus mens scelerata suum.</l>
            <l n="155">
               <emph>Ah modo ne ante diem virides mors auferat annos,</emph>
               <note type="numvers">155</note>
            </l>
            <l n="156" met="pentameter"> Quod vitare nequis dissimulare licet.</l>
            <l n="157">Sed semel amissum vultu praeferre pudorem,</l>
            <l n="158" met="pentameter"> Res est quam virgo fingere nulla potest.</l>
            <l n="159">Fingere fac possim, noscent mea crimina quinque:</l>
            <l n="160" met="pentameter">
               <emph> Quinque sciant, totus conscius orbis erit!</emph>
               <note type="numvers">160</note>
            </l>
            <l n="161">Vt taceant homines — volucres scelus esse querentur;</l>
            <l n="162" met="pentameter"> Gramina me prodent arboreaeque comae.</l>
            <pb n="Q8v"/>
            <l n="163">Proh, qui cuncta vides, celsi regnator Olympi,</l>
            <l n="164" met="pentameter"> Aspice quo mea sint vita pudorque loco.</l>
            <l n="165">
               <emph>Sylua tenet clausam, laeso candore patebit,</emph>
               <note type="numvers">165</note>
            </l>
            <l n="166" met="pentameter"> Hinc mors, morte premit durius inde nefas.</l>
            <l n="167">Quid moror: hic mortem potius pia vincat honestas:</l>
            <l n="168" met="pentameter"> Hoc pater, hoc genitrix, frater et ipse iubent.</l>
            <l n="169">Quin non vlla salus, non est mihi Ruscia tanti,</l>
            <l n="170" met="pentameter">
               <emph> Ducar vt in thalamum post, viciata, nouum.</emph>
               <note type="numvers">170</note>
            </l>
            <l n="171">Casta faue castae Virgo, cum virgine Nato,</l>
            <l n="172" met="pentameter"> Si duo non temere numina tanta colo.</l>
            <l n="173">At vos o mecum fugite haec, fugite aspera sanctę</l>
            <l n="174" met="pentameter"> Saxa pudicitiae, candor, honor, probitas.</l>
            <l n="175">
               <emph>Praestat in his totum syluis errare per aeuum </emph>
               <note type="numvers">175</note>
            </l>
            <l n="176" met="pentameter"> Vna quam bona tot perdere nocte simul.</l>
            <l n="177">Sic ait et, quasi iam morti deuota, silentes</l>
            <l n="178" met="pentameter"> In nemorum latebras per loca caeca redit.</l>
         </div>
      </body>
   </text>
</TEI>
