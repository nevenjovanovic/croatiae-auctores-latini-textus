<TEI xmlns="http://www.tei-c.org/ns/1.0">
   <teiHeader>
      <fileDesc xml:id="andreis-f-carm-h46">
         <titleStmt>
            <title>Carmina Tranquilli Andronici in ms-to Budapestensi H46, versio electronica</title>
            <author ref="http://www.wikidata.org/entity/Q16115490">
               <persName xml:lang="hr">Andreis, Franjo Trankvil</persName>
               <date>1490-1571</date>
            </author>
            <editor>
               <persName>
                  <ref>Bratislav Lučin</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>Moderno izdanje (2010) prema rukopisu.</edition>
         </editionStmt>
         <extent ana="C">Mg:C 229 versus, verborum 1547</extent>
         <publicationStmt>
            <p>Rad nastao u okviru znanstvenog projekta Profil hrvatskog latinizma,
          (<orgName>
                  <ref type="viaf" target="124389134">Filozofski fakultet Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska). <date>Studenoga
            2011.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Bibliotheca Universitatis, Pestini, MS.H 46</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date from="1550" to="1568" precision="medium" period="15xx_3_third">c. 1550 - c. 1568</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
               <term>1551-1600</term>
            </keywords>
            <keywords scheme="genre">
               <term>poesis - carmen</term>
               <term>poesis - epigramma</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-07-11</date>
        Novo, unificirano zaglavlje. Datacija u napomenama.
      </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2011-11-13</date>
        TEI zaglavlje, formatiranje
      </change>
      </revisionDesc>
   </teiHeader>
   <text type="poesis">
      <body>
         <pb n="142"/>
         <div type="carmen" met="hexameter">
            <head>Precatio Tranquilli ad Deum</head>
            <l>O pater, o rerum Deus, infinita potestas,</l>
            <l>Qui mare, qui terras et summa tonitrua calcas,</l>
            <l>Cuncta tuis parent caelestia numina iussis,</l>
            <l>Quicquid et immensus terrarum amplectitur orbis,</l>
            <l n="5">Saxa etiam et mutae pecudes rationis egentes </l>
            <l>Te patrem agnoscunt sancto nutuque feruntur.</l>
            <l>Degener unus homo, temerarius, improbus, audax,</l>
            <l>Impius et uarius, genio deceptus iniquo,</l>
            <l>Dissidet a mundi compage miserrimus errans,</l>
            <l n="10">Ipse sui tanquam genitor primordia uitae </l>
            <l>Iecisset, nullo posthac occumberet aeuo.</l>
            <l>In quodcunque nefas laxis rapiuntur habenis</l>
            <l>Mortales animi, nos urget dira cupido</l>
            <l>Ambitioque tumens agitat, nos blanda uoluptas</l>
            <l n="15">Inuidiaeque faces, aspergunt pectore uirus. </l>
            <l>Nulla fides et amor, reuerentia nulla est,</l>
            <l>Res agitur Scythicis multo inclementius ursis.</l>
            <l>Et miramur adhuc quod nos mala torquet egestas</l>
            <l>Aut inimica lues agros populatur et urbes!</l>
            <l n="20">Nos fera bella premunt uelluntque a sedibus hostes, </l>
            <l>Rara quies, etiam uexant sub nocte tumultus,</l>
            <pb n="142v"/>
            <l>Nec patitur placidos ea cura capescere somnos.</l>
            <l>Denique ut immemores, profugi seruique rebelles</l>
            <l>Plectimur innumeris te iusto uindice morbis.</l>
            <l n="25">Sit satis, oramus suplices, pater optime diuum, </l>
            <l>Hactenus heu miseros tantum exhausisse malorum.</l>
            <l>In stabula errantes per inhospita saxa domosque</l>
            <l>Confer oues, stabili firmes uestigia gressu.</l>
            <l>Iusticiae inspires ignem et pietatis amorem,</l>
            <l n="30">Ne tua dispereat soboles, uanescat imago, </l>
            <l>Mentis inops misereque iacens caligine caeca.</l>
            <l>Nam nisi tu praesens semel illustraueris, omne</l>
            <l>Corruit in praeceps, tenebris inuoluitur atris.</l>
            <l>Vt poenas sumpsisse iuuat quibus impia quondam</l>
            <l n="35">Mens fuit atque animos uane domuisse superbos, </l>
            <l>Sic uelis iratum flammasque recondere fulmen,</l>
            <l>Mutato in melius, flenti quoque parcere uulgo!</l>
            <l>Non uindicta magis quam te miseratio tangit,</l>
            <l>Atque ea, quum nostrum peccatum ulcisceris olim,</l>
            <l n="40">Supplicia ingentes palam uertuntur in usus. </l>
            <l>Non etenim ut cruties, sed, qua bonitate refulges,</l>
            <l>Castigas, pariat nobis dolor iste salutem.</l>
            <l>Te regem et dominum, te laetabunda parentem</l>
            <l>Haec tua progenies inflexo poplite adorat,</l>
            <l n="45">Authorem mundi seruatoremque stupescit,<note place="foot" n="1">Textus in f. 181
            continuatur </note>
            </l>
            <pb n="181"/>
            <l>Ac petit exactam patris indulgentia labem</l>
            <l>Deleat et nolit nostrum meminisse malorum.</l>
            <l>Respice sed potius lachrymantes lumine dextro</l>
            <l>Et uirtute foue atque inuictum porrige robur,</l>
            <l n="50">Ne quis forte furor, siue inconcessa uoluptas, </l>
            <l>Aut immane scelus iunctaeque cupidine fraudes</l>
            <l>Rursum conuellant rabide, populumque fidelem</l>
            <l>A gremio, metuende, tuo, tua iussa trementem,</l>
            <l>Eripiant, extemplo et ad impia Tartara trudant.</l>
            <l n="55">Ergo in diuinis meditemur legibus usque </l>
            <l>Assidueque tuum celebretur, perfice, nomen;</l>
            <l>Cum diuis hominum fiat una eademque uoluntas,</l>
            <l>Vnus et in terris regat unum pastor ouile.</l>
         </div>
         <pb n="170v"/>
         <div type="carmen" met="hexameter">
            <head> Ad Caesarem Maximilianum Tranquillus 
          <note place="foot" n="2">Cf. Varia Dalmatica, f.
            33-33v; <date notBefore="1562" notAfter="1571">post 1562, ante 1571</date>
               </note>
            </head>
            <l>Humanis frustra contendis, maxime Caesar,</l>
            <l>Viribus a capite horrendum depellere Turcum,</l>
            <l>Quem Deus ob populi scelus immanemque trucemque</l>
            <l>Carnificem immisit, semper qui cote cruentos</l>
            <l n="5">Exacuit gladios nostris ceruicibus instans, </l>
            <l>Donec ad interitum redigat uestigia Christi.</l>
            <l>Sed tamen euicta diuini numinis ira,</l>
            <l>Mutato ingenio populorum lumine uitae,</l>
            <l>Omnia prosternes quae nunc horrescimus audax,</l>
            <l n="10">Barbaricaeque cadent perculsae Herebique phalanges. </l>
         </div>
         <pb n="181"/>
         <div type="carmen" met="hexameter">
            <head>Caesaris Ferdinandi <date when="1564-07-25">25. Iulii</date> Viennae morientis mandata ultima, authore Tranquillo
          Dalmata</head>
            <l>Dicitur haec moriens Caesar mandata dedisse,</l>
            <l>Quae documenta omnis uentura tuebitur aetas;</l>
            <l>Qui, siquidem Stygios properant inuisere manes</l>
            <l>Grandaeui et lethi comites oracula pandunt,</l>
            <l n="5">Purius inspiciunt quae nos caligine fallunt. </l>
            <l>"Accipite hoc animis et pectore condite, reges,</l>
            <pb n="181v"/>
            <l>Non audita prius quae nunc mihi fata recludunt:</l>
            <l>Quae dicuntur opes et rerum summa potestas,</l>
            <l>Et quaesita dolis aut armis – gloria fluxa est.</l>
            <l n="10">Omnia quae caelum intra se complectitur ulnis </l>
            <l>Intereunt, non ipsa quidem uestigia restant.</l>
            <l>Cuncta dies et tempus edax et tarda senectus</l>
            <l>Absumit cum uita hominum mortalia, quare</l>
            <l>Rebus in humanis spem ne firmauerit ullus.</l>
            <l n="15">Accessu exhilarant et opes et regia sceptra, </l>
            <l>Sed magis excruciant animos amissa dolore.</l>
            <l>At decus ut maneat donec sit uita superstes,</l>
            <l>Heu, quales curae subeunt qualesque labores,</l>
            <l>Saepe etiam noctes luctu asperguntur amaro.</l>
            <l n="20">Amissas alius classes, alius tibi perdita castra </l>
            <l>Nunciat, aut interceptas in finibus arces,</l>
            <l>Proditor hic raptorue negocia mille facessit,</l>
            <l>Ille auget curas iam defecturus ad hostem.</l>
            <l>Denique quid referam uesani murmura uulgi,</l>
            <l n="25">Qui temere insulsas uoces sine nomine iactat?<note place="foot" n="3">Corr. ex
          iactas</note>
            </l>
            <l>Arripit has auide, multum excandescit in illis, </l>
            <l>Non silet intrepidus, sed ubique teterrima uersat.</l>
            <l>Quod serpit crescitque malum incrementa subinde</l>
            <l>Maxima concipiens, nisi quis compescat, ad ingens</l>
            <pb n="182"/>
            <l n="30">Exitium euadent effrenes protinus ausus: </l>
            <l>Iam tibi seditio flammas et saxa parabit.</l>
            <l>Caetera si desint tristem excruciantia mentem,</l>
            <l>Vndique turba petax suplices agitata libellos</l>
            <l>Porrigit aut uarias iacit importuna querelas.</l>
            <l n="35">Noctes atque dies nunquam resipiscere fas est: </l>
            <l>Vrbani exagitant animum externique tumultus.</l>
            <l>Quo fit ut inuisi strepitus nec pompa subactum</l>
            <l>Influat in pectus, non stratum classibus aequor,</l>
            <l>Non equitum turmae aut auro splendentia tecta, </l>
            <l n="40">Non bona dementi quae sunt gratissima uulgo: </l>
            <l>Impendente tuis stricto ceruicibus ense</l>
            <l>Delectant animos stupido magis omnia sensu,</l>
            <l>Sordescunt uariis infecta angoribus altis.</l>
            <l>Expertus dico: quid enim mihi defuit unquam,</l>
            <l n="45">Terrarum domino, quem Caesaris infula texit, </l>
            <l>Tot quoque regnorum frons est redimita coronis?</l>
            <l>Me ceu caelestem iuuenes coluere patresque,</l>
            <l>Indulgens fortuna quidem<note place="foot" n="4">Corr. ex guidem</note> super omnia
          uexit,</l>
            <l>Atque eadem saeuis nos obruit improba curis.</l>
            <l n="50">Et nil dulce fuit miseri quod uiuimus ipsum, </l>
            <l>Saepe etiam morti uitam inuidisse fatemur,</l>
            <l>Vt quae cunctorum constans medicina malorum est.</l>
            <pb n="182v"/>
            <l>Congestae quid opes, quid summa potentia prodest</l>
            <l>Tandem ad Leteas nudis migrantibus undas?</l>
            <l n="55">Ex tantis opibus minimus non restat obellus, </l>
            <l>Quem uult ipse Caron traiecto flumine naulum.</l>
            <l>Nil graue ad infernas, Plutonia regna, tenebras</l>
            <l>Aut mortale potest descendere: pondera rerum</l>
            <l>Abiiciat, uirtute tamen ne nudus aberret,</l>
            <l n="60">Excolat hic animum, manet haec post funera uirtus </l>
            <l>Nec furiis unquam Stigiis excluditur Orco.</l>
            <l>Creditis, o proceres, quis pridem opulentia cristas</l>
            <l>Erigit et caelsa ceruice tumentibus, ipsos</l>
            <l>Applaudens caelum reddat post fata beatos?</l>
            <l n="65">Mors inopes regesque rapit discrimine nullo, </l>
            <l>Incertum an Cresus an contemptissimus Irus</l>
            <l>Extiterit, similis cunctorum est forma sepultis.</l>
            <l>Illic diuiciis non est locus, optimus ille est</l>
            <l>Qui fuerit uirtutis amans et pascitur ipsa:</l>
            <l n="70">Iudicis hic Minois laeta ad subsellia scandet </l>
            <l>Fortunis animo quisquis non utitur aequo.</l>
            <l>Cui larga Deus ipse manu dedit esse beatum,</l>
            <l>At se supra homines expandit numinis instar -</l>
            <l>Nam stultorum animos congesta pecunia tollit -</l>
            <l n="75">Hunc praestat Nomadum plaustris errasse Schytarum </l>
            <pb n="183"/>
            <l>Obscurum, aut uastis Ciclopum egisse sub antris;</l>
            <l>Diis similes paupertas uerum innoxia reddit.</l>
            <l>Nemo uelim reges munus putet esse deorum:</l>
            <l>Non supremum apicem dedit indulgentia diuum,</l>
            <l n="80">Praefecit populis summosque aggessit honores; </l>
            <l>Vt tamen conspicuos metuendaque sceptra tenentes</l>
            <l>Vulgus eos simplex admirabundus et excors</l>
            <l>Horreret plausumque frequens geminaret ut amens,</l>
            <l>Perpetuo superi nos damnauere labore</l>
            <l n="85">Assiduisque dies statuerunt degere poenis. </l>
            <l>Quid memorem ingentes terrae pelagique procellas?</l>
            <l>Inuictae lacerant curae, dolor, ira, cupido,</l>
            <l>Praesertim mortis timor inuidiosaque multis</l>
            <l>Imperii malesana<note place="foot" n="5">Corr. ex malesona</note> fames et cognita
          paucis.</l>
            <l n="90">Si regere imperio iustoque asuescere gentes </l>
            <l>Regum opus haud dubie est, nec ad ocia uertere mentes,</l>
            <l>Insomnes<note place="foot" n="6">Corr. ex Insonmes</note> noctes agere et neque parcere
          curis,</l>
            <l>Imprudens qui se non extricet hoc pistrino,</l>
            <l>Perplexos fugiat curarum tot labirinthos.</l>
            <l n="95">Nam si ad delicias esset diadema paratum, </l>
            <l>Multi mortales humili de faece popelli,</l>
            <l>Insignes forma atque ingenti robore fortes,</l>
            <l>Consilioque graues doctrinarumque fluentis,</l>
            <pb n="183v"/>
            <l>Atque hederae cincti caput immortale corymbis,</l>
            <l n="100">Ad primos merito extolli mererentur honores. </l>
            <l>Me quoque si liceat rursum post fata renasci,</l>
            <l>Priuatus mallem quam Caesar degere uitam."</l>
         </div>
         <div type="epigramma" met="hexameter">
            <head>Epitaphium Caesaris authore Tranquillo</head>
            <l>Aspice regnorum dominum imperiique potentem:</l>
            <l>Quem modo uix tenuit tellus, exhorruit unda,</l>
            <l>Nunc breuis urna capit. Stultos deponite fastus,</l>
            <l>Mortales miseri, quorum neque nomina restant.</l>
         </div>
         <pb n="187v"/>
         <div type="epigramma" met="hexameter">
            <head> Ad reuerendissimum et illustrissimum dominum, dominum Nicolaum Olahum, archiepiscopum
          Strigoniensem </head>
            <note>
               <date notBefore="1553" notAfter="1568-01-15">post 1553 - ante 15. 1. 1568.</date>
            </note>
            <l>Optime, saepe tuum, antistes et pectoris alti,</l>
            <l>Consilium admiror, tacita dum mente reuoluo:</l>
            <l>Cum sis praecipuis defunctus honoribus, aetas</l>
            <l>Quod matura satis, plena et faelicibus annis,</l>
            <l n="5">Defessum reliquae te accersit ad otia uitae, </l>
            <l>Non te curarum piget, haud ulla hydra laboris</l>
            <l>Deterret a sanctis studiis et laude perenni,</l>
            <l>Vastatae ut grauiter toties et ad ima ruenti</l>
            <l>Succurras patriae, sua pristina iura decusque</l>
            <l n="10">Restituas: opus hoc est immortale deorum. </l>
            <signed>Tranquillus</signed>
         </div>
         <pb n="207"/>
         <div type="epigramma" met="hexameter">
            <head>Ad reuerendissimum dominum Strigoniensem Tranquilli querela</head>
            <note>
               <date notBefore="1553" notAfter="1568-01-15">post 1553 - ante 15. 1. 1568.</date>
            </note>
            <l>Caelestis quodcunque pater labenti condidit aeuo,</l>
            <l>Vtilius nil morte fuit mortalibus aegris.</l>
            <l>Praecipue quos dura premens comitatur egestas,</l>
            <l>Viribus exhaustis torquet rugosa senectus</l>
            <l n="5">Et labor et curarum haud extricabilis error. </l>
            <l>His sine nulla hominum uitalis degitur aetas;</l>
            <l>Mors igitur nostros tandem miserata labores</l>
            <l>Corpore disiectis compagibus eripit ima</l>
            <l>Diuinas de fece animas caeloque reponit,</l>
            <l n="10">Nulla ubi uesani uestigia corporis extant, </l>
            <l>Vita sed aeternos faelix perdurat in annos,</l>
            <l>Non uitiis maculata quidem, sed criminis expers.</l>
            <l>Quare non trepides ueluti, pars maxima mundi,</l>
            <l>Fatalem exopta potius laetissimus horam,</l>
            <l n="15">Vt citius diuum ualeas accumbere mensis. </l>
         </div>
         <div type="carmen" met="hexameter">
            <head> Eiusdem [sc. Tranquilli] in Ioannis regis filium <note place="foot" n="7">
                  <emph>Cf.</emph> Varia Dalmatica, ff. 33v-34</note>
            </head>
            <note>
               <date when="1550" precision="medium">c 1550.</date>
            </note>
            <l>Quo ruis, ah demens? Quibus exagitare nefandis</l>
            <l>Eumenidum furiis? Quae te fera uexat Erynnis?</l>
            <pb n="207v"/>
            <l>Transfugis ad rabidos sacrati Caesaris hostes</l>
            <l>Exitiumque tibi populisque fidelibus urges,</l>
            <l n="5">Barbaricas tenui socians cum gente phalanges. </l>
            <l>Nescis hoc hominum genus execrabile et excors</l>
            <l>Cautibus e Tauri<note place="foot" n="8">Tauri ] Rhodopes Varia Dalmatica</note> duris et
          quercubus ortum,</l>
            <l>Perniciem humanae sobolis, uestigia Christi</l>
            <l>Quae sequitur numenque Dei praesentis adorat?</l>
            <l n="10">Infestum sacris pietati altaribus, instar </l>
            <l>Nos pecudum tenet atque omnes discrimine nullo</l>
            <l>Exagitat miseros diro subigitque furore,</l>
            <l>Vtilitate fidem expendens, sua commoda tantum</l>
            <l>Prospicit atque idem est pro tempore amicus et hostis.</l>
            <l n="15">Interdum quosdam ficto miseratus amore</l>
            <l>In partem belli accurrit ferus, impiger et trux,</l>
            <l>Caedibus infractum posthac comprehendit utrumque,</l>
            <l>Vt solet incautos miluus ranamque muremque.</l>
            <l>Immensas quaesiuit opes his artibus et iam</l>
            <l n="20">Europa atque Asia quam plurima regna subegit, </l>
            <l>Non fidei morisque boni monumenta relinquens.</l>
            <l>Sed, puer, insanis, nec proxima mente reuoluis</l>
            <l>Tempora: nonne uides ut te sine lege paterno</l>
            <pb n="208"/>
            <l>Deiecit regno? Et credis tibi quaerere curet </l>
            <l n="25">Regna alia? Immani pietas non regnat in hoste. </l>
            <l>Id potius memores, imo quoque pectore figas:</l>
            <l>Ceruus equum bello cum uinceret, ipse equus amens</l>
            <l>Extemplo implorata hominis uirtute fideque</l>
            <l>Euasit uictor; sed quo duce uincere ceruum</l>
            <l n="30">Contigit, assidue fert dorso frenaque mordet. </l>
         </div>
      </body>
   </text>
</TEI>