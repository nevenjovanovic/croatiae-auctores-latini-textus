<TEI xmlns="http://www.tei-c.org/ns/1.0">
   <teiHeader>
      <fileDesc xml:id="niger-t-divin">
         <titleStmt>
            <title ref="niger02-c01-1501">Divina electio ac tempestiva creatio serenissimi principis Veneti Leonardi
               Lauretani cum pronostico sui invictissimi principatus, versio electronica</title>
            <author ref="http://www.wikidata.org/entity/Q12643682">
               <persName xml:lang="hr">Niger, Toma</persName>
            </author>
            <editor>
               <persName>
                  <ref>Giuseppe Praga</ref>
               </persName>
            </editor>
            <editor>
               <persName>
                  <ref type="viaf" target="6913774">Neven Jovanović</ref>
               </persName>
            </editor>
            <respStmt>
               <resp>Edidit et editionem electronicam correctiorem praeparavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
            <respStmt>
               <resp>Electronice transcripsit</resp>
               <persName>Jakša Bilić</persName>
            </respStmt>
         </titleStmt>
         <editionStmt>
            <edition>Digitalizat modernog znanstvenog izdanja (1933).</edition>
         </editionStmt>
         <extent ana="C">Mg:C 429 versus, verborum 2723</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
               projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
               Hrvatska.  <date>Srpnja 2012.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Niger, Toma Panegyris p. Thomae Nigri Delmatae ... in creationem faustam serenissimi principis Veneti Leonardi Lauretani Venetiis Per Bernardinum Venetum de Vitalibus 1501 /1502!/ /16/ pag. ; 8o Carmen. - 
               In: G. Praga, Tommaso Negri da Spalato, umanista e uomo politico del sec. XVI,. »Archivio Storico per la Dalmazla«, 15 (1933), br. 8, str. 159-184, pag. 176, 187-201 Tit.: Divina electio ac tempestiva creatio .... <note>Xb * Jurić. Scriptores NSK Zagreb RIIF-8o-436</note>
            </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1502" period="15xx_1_third">1502</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>poesis - elegia</term>
               <term>poesis - encomium</term>
               <term>poesis - epigramma</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2015-04-19</date>
            Dodao tri izostavljena stiha. Treba renumerirati.
         </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-07-10</date>
            Novo, unificirano zaglavlje.
         </change>
         <change>
            <persName>Jaksa Bilic</persName>
            <date>2012-02-18T18:40:00</date>
         </change>
      </revisionDesc>
   </teiHeader>
   <text>
      <body>
         <div type="poesis-panegyricus">
            <head>DIVINA ELECTIO AC TEMPESTIVA CREATIO SERENISSIMI PRINCIPIS VENETI LEONARDI LAURETANI
          CUM PRONOSTICO SUI INVICTISSIMI PRINCIPATUS</head>
            <div type="poesis-epigramma" met="elegiacum">
               <head>P. THOMAE NIGRI DE PROPRIETATE ET LAUDIBUS LAURI AC INSIGNIS LAURETANORUM.</head>
               <l n="1.1">Laurus olet, redolentque rosae, Leonardus utrumque;</l>
               <l n="1.2">Nam superat cunctas nardus odore rosas. </l>
               <l n="1.3">Nunquam tacta polo Laurus nec fulminis ictu,</l>
               <l n="1.4">Iupiter, aut telis est iaculata tuis. </l>
               <l n="1.5">Semper, Laure, uires, uiridi nec in arbore desunt</l>
               <l n="1.6">Grata rosis croceus ceruleusque color. </l>
               <l n="1.7">Caesar fronde tua uictoribus atque poetis</l>
               <l n="1.8">Et solet hac sacras cingere fronde comas. </l>
               <l n="1.9">Grata uiris, dilecta deis uel Apolline teste,</l>
               <l n="1.10">Gratior at Venetis qui tua serta gerunt. </l>
               <l n="1.11">Tantum annosa cadis, tamen haec numerosa Quiritum</l>
               <l n="1.12">Lauretana cohors mox pia damna leuat. </l>
               <l n="1.13">Mox etenim totidem fecunda repullulat arbor</l>
               <l n="1.14">Frondibus, Herculeus ut facit Hydra labor. </l>
               <l n="1.15">Felix ergo locus quem uiuida Laurus obumbrat,</l>
               <l n="1.16">Quem tegit umbriferis Laurus amoena comis.</l>
            </div>
            <div type="poesis-panegyris" met="elegiacum">
               <head>Panegyris. <abbr>P.</abbr> Thomae Nigri Delmatae archipraesbyteri ac uicarii Spalatensis in
            creatione fausta Serenissimi principis Veneti Leonardi Lauretani.</head>
               <l n="2.1">Fluctuat assiduis fidei dum cymba procellis </l>
               <l n="2.2">Totus et infestis naufragat orbis aquis. </l>
               <l n="2.3">Ille fuit Veneti cui semper cura senatus</l>
               <l n="2.4">Spiritus omnipotens trinus et unus idem. </l>
               <l n="2.5">Suscitat Euganeis Palinurum laetus in oris</l>
               <l n="2.6">Huius ut imperio uentus et unda cadant </l>
               <l n="2.7">Qui regere <sic>auspitio</sic> et uentis dare sciret habenas</l>
               <l n="2.8">Quique foret Venetae portus et aura rati </l>
               <l n="2.9">Mox ubi corda uirum sacro hoc tepuere calore,</l>
               <l n="2.10">Flamineque insolito concaluere patres,</l>
               <l n="2.11">Nemo Leonardo tantae ad moderamina molis</l>
               <l n="2.12">Aptior est tota uisus in urbe legi. </l>
               <l n="2.13">Cui neque corporeae uires neque fortior aetas</l>
               <l n="2.14">Sed Martis probitas ingenitusque uigor,</l>
               <l n="2.15">Sed genus armipotens, sed auorum uiuida uirtus</l>
               <l n="2.16">Quis fatale datum signa referre mari. </l>
               <l n="2.17">Protinus ergo fauor uenerandaque turba Quiritum</l>
               <l n="2.18">Detulit huic Veneti <sic>scaeptra</sic> superba fori:</l>
               <l n="2.19">Nec minus unanimes toto plaudente senatu</l>
               <l n="2.20">Hunc dixere patres mox uoluere ducem. </l>
               <l n="2.21">Quanta uiri ut uirtus fuerit pietasque fidesque</l>
               <l n="2.22">Is fauor unanimis tectis in orbe foret, </l>
               <l n="2.23">Laurigeros huic fata parant ueteresque triumphos</l>
               <l n="2.24">Lauretana domus quos cumulare solet. </l>
               <l n="2.25">Laurus enim dudum Neptunia regna subegit</l>
               <l n="2.26">Classe sub hostili cum latuere freta </l>
               <l n="2.27">Cum Lygurum Calabrumque et Turcas mille carinas</l>
               <l n="2.28">Tyrrhenum mare uix Adriacumque tulit.</l>
               <l n="2.29">Externo et Latio freta tunc rubuere cruore</l>
               <l n="2.30">Corpora tunc celeres detinuere rates.</l>
               <l n="2.31">Adriaci regina maris sub principe tanto</l>
               <l n="2.32">Princeps orbis erit dum pia Parca sinat. </l>
               <l n="2.33">Candida Parca sinet, crudam viridemque senectam</l>
               <l n="2.34">Annuet, et Pylii tempora longa senis, </l>
               <l n="2.35">Ut tandem redeant quae prisca absumpserat aetas</l>
               <l n="2.36">Saecula, divino sceptra tenente duce, </l>
               <l n="2.37">Cui iubet Italiae vicinaque montibus altis</l>
               <l n="2.38">Subdi regna deus et sua iussa pati. </l>
               <l n="2.39">Marcus enim, Veneti spes et tutela senatus,</l>
               <l n="2.40">Principe sub roseo laurea serta geret. </l>
               <l n="2.41">Altius ergo canam. Sua lux est reddita mundo,</l>
               <l n="2.42">Purpureus Veneta fulsit in urbe dies. </l>
               <l n="2.43">Non semper validis agitabitur aequor ab undis</l>
               <l n="2.44">Turbida nec caelo nubila semper erunt, </l>
               <l n="2.45">Nec semper superis Astraea morabitur oris</l>
               <l n="2.46">Transfuga cum sacro candida diva choro.</l>
               <l n="2.47">Auro pulsa fides Lauro revocabitur; atra</l>
               <l n="2.48">Sede pudicitiam Laurus abire iubet. </l>
               <l n="2.49">Laurigeros habitare lares ius fasque bonumque</l>
               <l n="2.50">Imperat et celeri crimen abire pede. </l>
               <l n="2.51">Nec prece nec precio iam sacrae ianitor aulae</l>
               <l n="2.52">Munere nec cuiquam conciliandus erit; </l>
               <l n="2.53">Noctes atque dies patet almi principis aula</l>
               <l n="2.54">Hoc in supremo limine carmen habens. </l>
               <l n="2.55">Quid mirare? scias hos principis esse penates,</l>
               <l n="2.56">Haec Capitolini templa verenda dei. </l>
               <l n="2.57">Huc pia turba veni, procul hinc, iubet, este prophani!</l>
               <l n="2.58">Ianua clausa malis, semper aperta bonis.</l>
               <l n="2.59">Hic venale nihil, Laurus hic imperat auro,</l>
               <l n="2.60">Hic Astraea sacro praesidet usque choro. </l>
               <l n="2.61">Auro pulsa fides, Lauro revocata, penates</l>
               <l n="2.62">Hos colit aeternos hic habitura lares. </l>
               <l n="2.63">Delator, mendax, tumidus, corruptor, adulter.</l>
               <l n="2.64">Improbus, impurus his procul a foribus; </l>
               <l n="2.65">Castus, inops, verax, insons, pacisve sequester</l>
               <l n="2.66">Has subeant patulas nocte dieque fores. </l>
               <l n="2.67">Nulli fas castum scelerato insistere limen,</l>
               <l n="2.68">Nam sacer iste locus. Hic deus ipse manet.</l>
               <l n="2.69">Hunc igitur merito populi venerentur, adorent,</l>
               <l n="2.70">Laudibus assiduis semper ad astra ferant. </l>
               <l n="2.71">Hunc merito patres divini numinis instar</l>
               <l n="2.72">Semper habent. Quid enim gratius esse queat? </l>
               <l n="2.73">Quid res ipsa potest sortiri publica maius</l>
               <l n="2.74">Quam sibi contingat a sapiente regi?</l>
               <l n="2.75">Nam Plato tunc cecinit mundum fore iure beatum</l>
               <l n="2.76">Cum sapiens regeret, nec sequeretur opes.</l>
               <l n="2.77">Gratia sit, rerum genitor tibi magna bonarum,</l>
               <l n="2.78">Sceptra pater patriae dux metuenda tenet. </l>
               <l n="2.79">Desinat insipiens sapientes Graecia septem</l>
               <l n="2.80">Iactare: octavi nos meminisse iuvat. </l>
               <l n="2.81">Nec ferat in caelum quos dura silentibus umbris</l>
               <l n="2.82">Iustitia insignes reddere iura ferunt; </l>
               <l n="2.83">Legiferum sileat tot nomina vana Solonum,</l>
               <l n="2.84">Tuque tuos sileas Roma beata duces. </l>
               <l n="2.85">Cedit enim Lauro patria probitate Camillus,</l>
               <l n="2.86">Eloquiis Cicero, religione Numa, </l>
               <l n="2.87">Muneribus Caesar, mira pietate Metellus</l>
               <l n="2.88">Et salibus Paulus et gravitate Cato, </l>
               <l n="2.89">Regulus insignis bello pietate fideque,</l>
               <l n="2.90">Praecipua Fabius calliditate bonus, </l>
               <l n="2.91">Iustitia Brutus, claraque propagine Drusus,</l>
               <l n="2.92">Moribus ingenuis sanctus uterque Cato. </l>
               <l n="2.93">Prodiga turba Deciorum sive Pisonum</l>
               <l n="2.94">Laurigeris ducibus cedere iure velit. </l>
               <l n="2.95">Curtius immensos ruptae telluris hiatus</l>
               <l n="2.96">Non timuit, patriae captus amore pio; </l>
               <l n="2.97">Lauretanus herus piceos non horruit ignes,</l>
               <l n="2.98">Androgeus, Veneti gloria magna fori. </l>
               <l n="2.99">Quantum igitur differt penetrabilis orbis ab Urbe,</l>
               <l n="2.100">Inferior tantum Curtius Androgeo. </l>
               <l n="2.101">Quem tibi caeruleo, generose Jacobe, Gradivo</l>
               <l n="2.102">Roma parem meritis ingenioque daret? </l>
               <l n="2.103">Scipiades, Fabios, Decios, Antonius Urbis</l>
               <l n="2.104">Lumina Romuleo iudice vincit herus. </l>
               <l n="2.105">Romulus ille pater, divinae conditor Urbis,</l>
               <l n="2.106">Romuleis Venetos praeposuisse cupit.</l>
               <l n="2.107">Iure igitur tantae stirpis generosa propago</l>
               <l n="2.108">Imperii Veneti Laurea sceptra gerit. </l>
               <l n="2.109">Iure pater patriae Leonardus ut imperet orbi</l>
               <l n="2.110">Turba rogat superos sollicitatque deos. </l>
               <l n="2.111">Maior Alexandro, totus cui paruit orbis,</l>
               <l n="2.112">Hic erit, iniciat ni fera Parca manus. </l>
               <l n="2.113">Proferet imperium super et Garamantas et Indos,</l>
               <l n="2.114">Invideant propriis ni pia fata bonis.</l>
               <l n="2.115">Haec ego vaticinor. Christi Phoebique sacerdos</l>
               <l n="2.116">Vera cano, verum dicere uterque iubet.</l>
               <l n="2.117">Spiritus in nobis, spirante reponimus illo, </l>
               <l n="2.118">Credite, nam vates turba verenda sumus.</l>
            </div>
            <div type="poesis-elegia" met="elegiacum">
               <head>SERENISSIMO PRINCIPI VENETO LEONARDO LAURETANO THOMAS NIGER DELMATA ARCHIPRESBYTER ET VICARIUS SPALATENSIS SALUTEM.</head>
               <l n="3.1">Vir sacer et nostro princeps memorabilis aevo,</l>
               <l n="3.2">Astrigera Venetis missus ab arce poli, </l>
               <l n="3.3">Quem deus ipse suo praefecit super ovili</l>
               <l n="3.4">Ne foret hoc rabidis praeda cibusve lupis, </l>
               <l n="3.5">Ne regale genus Christique cruore redemptum</l>
               <l n="3.6">Subderet immani libera colla iugo. </l>
               <l n="3.7">Aspice, Pierius quam vera reponat alumnus,</l>
               <l n="3.8">Qui fore victorem teque tuosque iubet, </l>
               <l n="3.9">Qui tibi laurigeros proavorum iure triumphos</l>
               <l n="3.10">Et maris imperium fata parare canit. </l>
               <l n="3.11">Vix bene victrices, afflatus numine, lauros</l>
               <l n="3.12">Iam propiore dei vaticinatus eram, </l>
               <l n="3.13">Ecce subit Venetum, proh sors, pia fama senatum</l>
               <l n="3.14">Quae magnum a gelido nuntiat axe bonum, </l>
               <l n="3.15">Quod genus armipotens, quod Avarae gentis Amilcar,</l>
               <l n="3.16">Scander, ab Histricola milite caesus erat, </l>
               <l n="3.17">Qui tibi devinctus numeroso militat aere,</l>
               <l n="3.18">Nam meret in castris sumptibus ille tuis.</l>
               <l n="3.19">Nec minus interea Mytilenem nuntius affert</l>
               <l n="3.20">Milite sub Veneto vix superesse solo, </l>
               <l n="3.21">Aequoreumque simul Cacum cognomine Richi</l>
               <l n="3.22">Supplicium veteris persolvisse doli. </l>
               <l n="3.23">Et ni forte suis ventos furibundus ab antris</l>
               <l n="3.24">Aeolus insanis praecipitasset aquis, </l>
               <l n="3.25">Insula tota focis Venetis cessisset et armis</l>
               <l n="3.26">Subderet occiduo colla proterva iugo,</l>
               <l n="3.27">Chalcidicosque sinus Venetus penetrasset et omnes</l>
               <l n="3.28">Hellespontiacas diripuisset opes. </l>
               <l n="3.29">Sed, quos fata premunt, hos ad maiora reservant.</l>
               <l n="3.30">Ardua difficili semper in arce manent. </l>
               <l n="3.31">Sic pater Aeneas ventis agitatus et undis,</l>
               <l n="3.32">Magnus Alexander sic meruere premi. </l>
               <l n="3.33">Ergo quid optandum restat tibi maius in orbe,</l>
               <l n="3.34">Inclyta progenies Christigenumque pecus,</l>
               <l n="3.35">Quam sub Laurigero vasto dominarier orbi</l>
               <l n="3.36">Perpetuaque sacro principe pace frui? </l>
               <l n="3.37">Quem bene vix solio fortuna locarat in alto,</l>
               <l n="3.38">Principe mutato, mutat et ipsa vices. </l>
               <l n="3.39">Mox sua sensit Arar, pia mox commercia Tigris</l>
               <l n="3.40">Et quicumque colit divitis arva Tagi. </l>
               <l n="3.41">Hunc deus ingenuis animi tot dotibus implet</l>
               <l n="3.42">Quot maris Adriaci vix capit unda nives. </l>
               <l n="3.43">Et iuris nodos, et legum aenigmata solvit,</l>
               <l n="3.44">Nam fuit in duplici par sibi nemo foro; </l>
               <l n="3.45">Et certis solidum metitur passibus orbem</l>
               <l n="3.46">Nam vaga fulgentis consulit astra poli.</l>
               <l n="3.47">Historicos, vates, divinaque scripta Solonis</l>
               <l n="3.48">Consulit atque apices, docte Lycurge, tuos.</l>
               <l n="3.49">Bella vetat, suscepta fovet, non iusta coercet:</l>
               <l n="3.50">Quaeque tamen celeri vincere Marte solet. </l>
               <l n="3.51">Cum sedet aurato solio sublimis in alto</l>
               <l n="3.52">Dignatur facili supplicis aure preces; </l>
               <l n="3.53">Cum iubet aeratas procedere rite carinas</l>
               <l n="3.54">Ut leo magnanimus primus in arma ruit. </l>
               <l n="3.55">Quid moror? est cumulum pietatis, culmen et aequi,</l>
               <l n="3.56">Praesidium miseris, perniciesque malis.</l>
               <l n="3.57">Aequora saeva paro fragili sulcare carina</l>
               <l n="3.58">Atque per Euxinum ludere lintre lacum, </l>
               <l n="3.59">Qui modo Laurigeros divini principis ortus</l>
               <l n="3.60">Audeo disparibus concelebrare modis, </l>
               <l n="3.61">Quem vix Maeonides placida celebrasset avena,</l>
               <l n="3.62">Vix Maro, qui Latia primus in orbe lyra est, </l>
               <l n="3.63">Vix Maro, vix gravibus chartis Venusina lucerna,</l>
               <l n="3.64">Vix posset levibus Naso referre modis: </l>
               <l n="3.65">Haec etenim fuerant tragico celebranda cothurno</l>
               <l n="3.66">Atque Sophocleis res erat ista pedis. </l>
               <l n="3.67">Quare agite, o rerum domini gentisque togatae</l>
               <l n="3.68">Praecipui proceres perpetuique duces, </l>
               <l n="3.69">Tu tamen ante alios, caelestis ianitor aulae,</l>
               <l n="3.70">Culmen Apostolicum cui dedit ordo patrum </l>
               <l n="3.71">Semper ut incolumes Christi tuearis alumnos,</l>
               <l n="3.72">Mortiferis pateat ne sua aula lupis,</l>
               <l n="3.73">Ne gens veridicis quondam praedicta prophetis </l>
               <l n="3.74">Sacrilegum subeat letiferumque iugum,</l>
               <l n="3.75">Consulite in medium vestrasque adiungite vires</l>
               <l n="3.76">Nec pigeat tanti principis arma sequi, </l>
               <l n="3.77">Qui fuerat Venetis primo promissus ab ortu,</l>
               <l n="3.78">Quo duce sola dei fiet in orbe fides. </l>
               <l n="3.79">Nonne pudet quod Turca ferox tot regna, tot urbes</l>
               <l n="3.80">Straverit et solus victor in orbe furit? </l>
               <l n="3.81">Nonne videtis atrox quae moenia subruat imis</l>
               <l n="3.82">Sedibus et nostrae quam minuantur opes? </l>
               <l n="3.83">Quantus in arma ruat, miseris quot ab orbe remoto</l>
               <l n="3.84">Proelia christicolis perniciosa parat ?</l>
               <l n="3.85">Vix mare navigiis, vix castris terra locandis</l>
               <l n="3.86">Sufficit, aequoreas classis obumbrat aquas. </l>
               <l n="3.87">Arva natant sanie terramque cadavera celant,</l>
               <l n="3.88">More perennis aquae sanguis ubique fluit. </l>
               <l n="3.89">Me miserum, patrio quot millia vincula collo</l>
               <l n="3.90">Ferrea compedibus associata ferunt! </l>
               <l n="3.91">Vidi ego, qui fuerat Latii pars magna senatus</l>
               <l n="3.92">Squallidus immensa compede fossor erat, </l>
               <l n="3.93">Vespere qui victo referens a monte ligonem </l>
               <l n="3.94">Lassus et in nuda vix requievit humo,</l>
               <l n="3.95">Et qui mille dapes iam fastidire soleret</l>
               <l n="3.96">Et cui vix facerent vina Phalerna satis</l>
               <l n="3.97">Huic levat herba famem semicrudis carnibus uncta,</l>
               <l n="3.98">Vix levat assiduam turbida lympha sitim; </l>
               <l n="3.99">Vestibus intextis auro qui incessit amictus</l>
               <l n="3.100">Vix sacco putri tota pudenda tegit; </l>
               <l n="3.101">Ingenuos pueros, captivas mille puellas,</l>
               <l n="3.102">Proh pudor, intueor stupra nefanda pati; </l>
               <l n="3.103">Infantes matrum gremiis et ab ubere raptos</l>
               <l n="3.104">Excutiunt duro membra tenella solo, </l>
               <l n="3.105">Quos in frusta secant canibusque trementia praebent.</l>
               <l n="3.106">Ah miserae matres, quae genuere feris! </l>
               <l n="3.107">Proh dolor immensus, nullo medicabilis aevo,</l>
               <l n="3.108">Virginis Intactae templa verenda ruunt, </l>
               <l n="3.109">Atque ubi, Christe, tuae fulgebat imago figurae</l>
               <l n="3.110">Hic canibus locus est, hic stabulantur equi. </l>
               <l n="3.111">Quare age, rumpe moras, Christi generosa propago,</l>
               <l n="3.112">Lauriger ut toto regnet in orbe leo.</l>
               <l n="3.113">Tuque prior, cui signa sacer Iovis ales obumbrat,</l>
               <l n="3.114">Inclyte rex sacri, Maximiane, fori.</l>
               <l n="3.115">Pelle moras rabidumque ruas furibundus in hostem,</l>
               <l n="3.116">Qui toties Latiis intulit arma focis.</l>
               <l n="3.117">Faucibus ecce subit Latii portisque propinquat</l>
               <l n="3.118">Italiae validas iam populatur opes.</l>
               <l n="3.119">Aere merens Veneto rex invictissimus acres</l>
               <l n="3.120">Pannonas assiduo Marte fatigat equis, </l>
               <l n="3.121">Inclyta Pannoniae generosaque turba Boaemi</l>
               <l n="3.122">Arcet ab Illyricis hostica tela focis. </l>
               <l n="3.123">Gallus et Hispanus, duo lucida sidera mundi,</l>
               <l n="3.124">Regia progenies Martigenumque genus, </l>
               <l n="3.125">Classibus aeratis Venetum muniere leonem,</l>
               <l n="3.126">Auxiliatrices nec tenuere manus. </l>
               <l n="3.127">Evigilent reliqui, paries nam proximus ardet,</l>
               <l n="3.128">Nam vigilat rugiens ut leo Turca ferox.</l>
               <l n="3.129">En sequimur vates quoscumque vocamur in usus </l>
               <l n="3.130">Nec detrectamus munus obire pium,</l>
               <l n="3.131">Principe sub roseo glacialem credimus ultra </l>
               <l n="3.132">Oceanum Turcam pellere posse trucem.</l>
               <l n="3.133">Europa atque Asia pulsum Libiaque feraci</l>
               <l n="3.134">Perferat ad Stygias <sic>sutilis alnus</sic> aquas, </l>
               <l n="3.135">Ut quem mille rates solidae vexere per orbem</l>
               <l n="3.136">Unica naufragii cymba sit ista sui;</l>
               <l n="3.137">Vel ruat in praeceps subito telluris hiatu</l>
               <l n="3.138">Ut ruit attonitis Amphiaraus equis. </l>
               <l n="3.139">Tu modo caeruleo properes, Benedicte, Gradivo,</l>
               <l n="3.140">Nomen ab effectu cui dedit alma parens,</l>
               <l n="3.141">Qui vehis innumeras Veneto sub nomine classes,</l>
               <l n="3.142">Quem iuvat occidua belliger axis ope. </l>
               <l n="3.143">Tu Marcellus eris, seu dux, Pensaure, Camillus,</l>
               <l n="3.144">Restituit patrio qui sua signa foro. </l>
               <l n="3.145">En, Leonarde, tibi prostratus supplicat orbis</l>
               <l n="3.146">Victor ut excipias seque suosque simul, </l>
               <l n="3.147">Quos tamen excipies hos ut tueare precatur</l>
               <l n="3.148">Ut Veneta liceat his ditione frui.</l>
               <l n="3.149">Auspicio, Leonarde, tuo iam nulla veremur</l>
               <l n="3.150">Bella nec hostiles te vigilante minas. </l>
               <l n="3.151">Te duce Pannonius maculatur sanguine Nilus,</l>
               <l n="3.152">Hister et hostili turbidus amne fluit; </l>
               <l n="3.153">Te duce Turca ferox Venetis iam colla catenis</l>
               <l n="3.154">Cogitur aut turpi iam dare terga fugae;</l>
               <l n="3.155">Te duce iam triplicem victricia signa per orbem</l>
               <l n="3.156">Laurigerumque genus ferre sub astra licet. </l>
               <l n="3.157">Ergo tuis pedibus cum totus inambulet orbis,</l>
               <l n="3.158">En tibi dii merito mille dedere pedes. </l>
               <l n="3.159">Nam tibi signa ferunt Rhodanus, Pactolus et Hister</l>
               <l n="3.160">Quicquid et occidui perluit unda maris.</l>
               <l n="3.161">Iam tua signa sequi Romana potentia gestit, </l>
               <l n="3.162">Quicquid et Eridanus circuit amne sacro.</l>
               <l n="3.163">Ergo, bonis avibus fatisque vocantibus, orbem </l>
               <l n="3.164">Aggredere et fausta sceptra capesse manu.</l>
               <l n="3.165">Nec te permoveant manifesta pericula Martis, </l>
               <l n="3.166">Dii quibus eripient teque tuosque simul;</l>
               <l n="3.167">Nec metuas Getici tot prospera bella tyranni,</l>
               <l n="3.168">Quem Bellona simul, Mars et Enyo fugit, </l>
               <l n="3.169">Quem modo Pannonius Venetusque coercuit acer:</l>
               <l n="3.170">Hic terra clades intulit, ille mari.</l>
               <l n="3.171">Quem faciles dare summa viris eademque tueri,</l>
               <l n="3.172">Difficiles iam iam destituere dei. </l>
               <l n="3.173">Victor eris, fateor, victriciaque arma repones</l>
               <l n="3.174">Lauriger ad patrii templa verenda dei. </l>
               <l n="3.175">Hic ubi Daphnea per eburnea colla vagantes</l>
               <l n="3.176">Fronde tegit longas diva benigna comas, </l>
               <l n="3.177">Cuius utrumque latus cingens pia turba sororum,</l>
               <l n="3.178">Quaelibet officium certat obire suum, </l>
               <l n="3.179">Iustitia in neutram recto libramine partem</l>
               <l n="3.180">Declinans aequa crimina lance notat, </l>
               <l n="3.181">At sibi concilians facilem reverentia plebem</l>
               <l n="3.182">Saepe iubet populum patribus esse parem, </l>
               <l n="3.183">Nec mortale canens lyrico modulamine carmen</l>
               <l n="3.184">Gloria perpetuo plectra sonora movet, </l>
               <l n="3.185">Maiestasque premens rugoso saecula fastu</l>
               <l n="3.186">Tempora praeteritis nexa futura notat, </l>
               <l n="3.187">Assidet bis proprium Venetum clementia numen</l>
               <l n="3.188">Parcere quae miseris Caesare teste solet. </l>
               <l n="3.189">Nam dare subiectis veniam, expugnare rebelles,</l>
               <l n="3.190">Sola solent Veneti signa tremenda fori. </l>
               <l n="3.191">Has inter locuples, sed barbara moribus astat</l>
               <l n="3.192">Pacifica reliquis oscula fronte ferens,</l>
               <l n="3.193">Fomentum vitii genitrixque pecunia luxus,</l>
               <l n="3.194">Humano generi perniciosa comes; </l>
               <l n="3.195">Applausus a fronte sedent qui, seria ludis</l>
               <l n="3.196">Miscentes, mulcent conciliantque deam; </l>
               <l n="3.197">Et favor ambiguus, blaeso quoque subdolus ore</l>
               <l n="3.198">Risus adulator corde gemente favet; </l>
               <l n="3.199">Gratia cum nympbis, numeros aptante Camoena,</l>
               <l n="3.200">Ante deam properat ducere nuda choros; </l>
               <l n="3.201">Et spes in dubiis semper comes optima rebus</l>
               <l n="3.202">Desperare vetat, sed potiora iubet; </l>
               <l n="3.203">Pax veneranda deis et pleno copia cornu</l>
               <l n="3.204">Partitur larga munera quaeque manu; </l>
               <l n="3.205">Fortuna omnipotens, varium et mutabile numen,</l>
               <l n="3.206">Folle sedens, proprias huic rapit, huic dat opes; </l>
               <l n="3.207">Ambitio pernox, curarum sedula nutrix,</l>
               <l n="3.208">Pervigil ante fores imperiosa sedet.</l>
               <l n="3.209">Multaque praeterea variarum turba dearum</l>
               <l n="3.210">Laurigeram vario mulcet honore deam. </l>
               <l n="3.211">Hic te dona decet votiva reponere templis,</l>
               <l n="3.212">Hic spolia accipiat victor opima leo, </l>
               <l n="3.213">Atria marmoreis clarus cui mira columnis</l>
               <l n="3.214">Finxit Apelleus Phidiacusque labor. </l>
               <l n="3.215">Hic Polycleteo spirantia pectora caelo, </l>
               <l n="3.216">Zeuxidis hic vivae Parrhasiaeque manus. </l>
               <l n="3.217">Haec mihi non tripode nec Apollinis umbra retexit,</l>
               <l n="3.218">Sed deus et genitus ingenitusque simul. </l>
               <l n="3.219">Ille pater rerum, totum qui condidit orbem,</l>
               <l n="3.220">Veridicum sine quo credimus esse nihil. </l>
               <l n="3.221">Plura quidem dixit, sed non licet omnia fari</l>
               <l n="3.222">Donec erit Venetus victor in orbe leo.</l>
            </div>
            <div type="poesis-elegia" met="elegiacum">
               <head>ILLUSTRISSIMO PRINCIPI AC EXCELLENTISSIMO DOMINO DOMINO LEONARDO LAURETANO <abbr>P.</abbr> THOMAS NIGER ARCHIPRESBYTER ET VICARIUS SPALATENSIS.</head>
               <l n="4.1">Cum fuerit vacuis manibus capitale verendos</l>
               <l n="4.2">Caesaris Assyrii crimen adire lares, </l>
               <l n="4.3">Scandere laurigeros timuit mea Musa penates</l>
               <l n="4.4">Munere regifico ni comitata foret. </l>
               <l n="4.5">Copia nulla mihi, flavi tibi nulla metalli</l>
               <l n="4.6">Cura, nec occiduo ditior orbe viget. </l>
               <l n="4.7">Ergo det alter opes. Ego, princeps, do tibi carmen,</l>
               <l n="4.8">Nec maius vates, quod dare posset, habet. </l>
               <l n="4.9">Gratius argento, fulvo pretiosius auro</l>
               <l n="4.10">Carmen et hoc tanto munera digna viro.</l>
               <l n="4.11">Verae carmen opes, nam cetera, carmina praeter,</l>
               <l n="4.12">Fortuna instabili datque rapitque manu. </l>
               <l n="4.13">Excipias igitur placido mea carmina vultu</l>
               <l n="4.14">Parva nec audacis munera sperne viri</l>
               <l n="4.15">Qui tua disparibus properet celebrare Camoenis</l>
               <l n="4.16">Gesta, Sophoclei cum pedis ista forent.</l>
               <l n="4.17">Munera parva quidem, sed dantis magna voluntas </l>
               <l n="4.18">Qua fertur superis gratius esse nihil.</l>
               <l n="4.19">Nec mirare, precor, si parvis magna movemus </l>
               <l n="4.20">Nec pudet exigua summa referre lyra.</l>
               <l n="4.21">Saepius aetherios mortalis <sic>homuntio</sic> divos </l>
               <l n="4.22">Retulit et superis thura Sabaea dedit.</l>
               <l n="4.23">Juppiter ignipotens laudari quolibet ore</l>
               <l n="4.24">Se sinit. En, parvis magna movere licet.</l>
               <l n="4.25">Tu quoque, fandi opibus quamvis sublimis abundes,</l>
               <l n="4.26">Et te Phoebus amet Pieridesque colant, </l>
               <l n="4.27">Ne tamen exiguo <corr>spernas</corr> celebrarier ore,</l>
               <l n="4.28">Quod solet ingenuos tollere ad astra viros. </l>
               <l n="4.29">Sol saepe occiduus, ventosaque cingitur astris</l>
               <l n="4.30">Luna, et in Oceanum flumina parva cadunt. </l>
               <l n="4.31">Caesaris arma Maro, Naso quoque Caesaris aras</l>
               <l n="4.32">Dixit et egregium munus uterque tulit.</l>
               <l n="4.33">Ast me laurigeros paupertas impulit audax </l>
               <l n="4.34">Disparibus numeris concelebrare lares.</l>
               <l n="4.35">Praemia parva peto, tam parvi <corr>carminis</corr> auctor, </l>
               <l n="4.36">Sunt tamen a magnis magna petenda viris.</l>
               <l n="4.37">Si me parva decent, dare te, reor, inclyte princeps, </l>
               <l n="4.38">Parva pudet, tamen haec sunt mihi parva satis.</l>
               <l n="4.39">Maxima sed dederis, multo maiora daturus,</l>
               <l n="4.40">Si dabitur placido principe posse frui</l>
               <l n="4.41">Laurigeros inter si connumerare clientes</l>
               <l n="4.42">Meque tui fati iusseris esse tubam</l>
               <l n="4.43">Sim licet incomptus nec tanto principe vates </l>
               <l n="4.44">Dignus; at interea vernula fidus ero.</l>
               <l n="4.45">Hoc ubi praestiteris, dabis in mea carmina vires,</l>
               <l n="4.46">Nec ne carminibus promptior alter erit. </l>
               <l n="4.47">Tu mibi Phoebus eris, tu numina cuncta sororum;</l>
               <l n="4.48">Te sine nec Phoebus, Musa nec ulla iuvat. </l>
               <l n="4.49">Vergilius culicem rudibus vix versibus olim</l>
               <l n="4.50">Fleverat et raptas pauper et aeger oves. </l>
               <l n="4.51">Accipe divitias et vatum maximus esto,</l>
               <l n="4.52">Dixit Tuscus eques ingeniumque dedit. </l>
               <l n="4.53">Caesaris arbitrio fugit et manet inclyta virtus</l>
               <l n="4.54">Et cadit ingenium statque favore suo.</l>
               <l n="4.55">Quantum ego Vergilio minor, hoc tu Caesare maior,</l>
               <l n="4.56">Qui quocumque pio carmen ab ore probas. </l>
               <l n="4.57">Ergo fave ceptis, nostras nec sperne Camoenas,</l>
               <l n="4.58">Cum stet in arbitrio turba verenda tuo. </l>
               <l n="4.59">Si nostram docto laudaveris ore Thaliam</l>
               <l n="4.60">Contingam summis sidera verticibus, </l>
               <l n="4.61">Protinus et triplicem spargam tua gesta per orbem</l>
               <l n="4.62">Sideribusque meo carmine notus eris. </l>
               <l n="4.63">At si forte meos, princeps, damnaveris versus</l>
               <l n="4.64">Accipiet nostros flamma vel unda modos. </l>
               <l n="4.65">Hactenus. Haec brevibus peraretur pagina verbis</l>
               <l n="4.66">Postmodo carminibus dux celebrande meis.</l>
               <lg>
                  <l n="4.67">Inclyte dux, patriae legum sanctissime censor,</l>
                  <l n="4.68">Quem toga, quem bellum, quem decus omne canit,</l>
                  <l n="4.69">Seu tua perdendos aperit facundia Turcas, </l>
                  <l n="4.70">Seu dare pacato convenit hoste fidem,</l>
                  <l n="4.71">Nam Paphiae Charites et virtus Pallados almae </l>
                  <l n="4.72">Corpore se pariter constituere tuo.</l>
                  <l n="4.73">Hinc sophiae, Leonarde, parens, hinc nobile sidus </l>
                  <l n="4.74">Diceris, et patria nomen in urbe frequens,</l>
                  <l n="4.75">Quam bene consuluit Veneto fortuna senatu </l>
                  <l n="4.76">Quae Lauretanum praebuit aequa ducem.</l>
               </lg>
            </div>
         </div>
      </body>
   </text>
</TEI>