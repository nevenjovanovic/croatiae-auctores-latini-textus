<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="presb-docl-regnum-sl">
         <titleStmt>
            <title>Regnum Slavorum, versio electronica</title>
            <author ref="popdukl01">
               <persName xml:lang="hr">Pop Dukljanin</persName>
               <date>c. 1149</date>
            </author>
            <editor>
               <persName>
                  <ref>Vladmir Mošin</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <extent ana="D">Mg:D Verborum 12004</extent>
         <publicationStmt>
            <p>elektronska verzija: Digitalizacija hrvatskih latinista, znanstveni projekt na
                    <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska. <date>rujna
                2009</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Dukljanin, Pop ; Mošin, Vladimir (Bearb.) ; Mencinger, Stjepan (Bearb.) ;
                    Štefanić, Vjekoslav (Bearb.): Ljetopis popa Dukljanina : latinski tekst sa
                    hrvatskim prijevodom i "hrvatska kronika". Zagreb : Matica Hrvatska, 1950
                    (Historijska knjižnica). - [priredio, napisao uvod i komentar Vladimir Mošin ;
                    hrvatski prijevod latinske redakcije Stjepan Mencinger i Vjekoslav Štefanić].
                    Izdano u povodu 800. godišnjice Ljetopisa popa Duljanina 1149-1949. - Lat. tekst
                    i "hrvatska kronika" tiskani prema Šišićevu izd. iz 1928. - bilješka na str. 38.
                    - Str. 11-[36]: Uvod / Vladimir Mošin. - Bilješke uz tekst 
                    <relatedItem type="internet"
                            target="http://www.montenegrina.net/pages/pages1/istorija/duklja/ljetopis_popa_dukljanina_na_latinskom.htm">
                  <ref>PRESVITERI DIOCLEATIS REGNVM SLAVORUM, Montenegrina, elektronski tekst</ref>
               </relatedItem>
            </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1149" period="11xx_2_third">1149</date>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae medii aevi (700-1400)</term>
               <term>Saeculum 12 (1101-1200)</term>
            </keywords>
            <keywords scheme="genre">
               <term>prosa oratio - historia</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-02-15</date>
                Novo, unificirano zaglavlje.
            </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2008-08-28T00:16:08</date>
         </change>
      </revisionDesc>
   </teiHeader>
   <text>
      <front>
         <docAuthor>PRESVITERI DIOCLEATIS</docAuthor>
         <docTitle>
            <titlePart>REGNVM SLAVORUM</titlePart>
         </docTitle>
         <div>
            <p> Rogatus a vobis dilectis in Christo fratribus, ac venerabilibus sacerdotibus
                    sanctae sedis Archiepiscopatus Dioclitanae ecclesiae, necnon et a pluribus
                    senioribus maxime a iuvenibus nostrae civitatis, qui non solum in audiendo, seu
                    legendo, sed in exercendo bella, ut iuvenum moris est delectantur, ut Libellum
                    Gothorum, quod latine Sclavorum dicitur Regnum quo omnia gesta, ac bella eorum
                    scripta sunt, ex sclavonica littera verterem in latinam, vim inferens meae ipsae
                    senectuti, vestrae postulationi fraterna coactus charitate parere studui. Verum
                    tamen nullus legentium credat, alia me scripsisse praeter ea, quae, a patribus
                    nostris, et antiquis senioribus veridica narratione referre audivi.</p>
         </div>
      </front>
      <body>
         <div>
            <div n="1">
               <head>I</head>
               <p>Regnante in urbe Constantinopolitana imperatore Anastasio, qui se et alios
                        multos Eutychiana haeresi maculaverat, Romae vero praesidente Gelasio papa
                        secundo; eo tempore praeclaruerunt, in Italia Germanus episcopus et Sabinus
                        Canusinae sedis episcopus, atque venerabilis vir Benedictus apud Cassinum
                        montem; exiit quoque gens a septentrionali plaga, quae Gothi nominabantur,
                        gens ferox, et indomita, cui erant tres fratres principes, filii regis
                        Senulaldi, quorum nomina sunt haec: primus Brus, secundus Totilla, tertius
                        vero Ostroyllus.</p>
            </div>
            <div n="2">
               <head>II</head>
               <p>Itaque qui maior caeteris erat, defuncto patre, Brus sedit in solio eius,
                        regnavitque pro eo in terra nativitatis suae. Totilla vero et Ostroyllus,
                        ut sibi magnum nomen facerent, consilio et voluntate primogeniti fratris
                        congregantes exercitum magnum valde, et fortem exierunt de terra sua et
                        venientes debellaverunt Pannoniam provinciam, et bellando obtinuerunt eam.
                        Post haec cum valida multitudine pervenerunt in Templana.</p>
               <p>Tunc rex Dalmatinorum qui in civitate magna, et admirabili Salona manebat,
                        misit nuncios, et litteras ad regem Istriae provinciae, ut congregaret
                        exercitum, <milestone unit="page" n="126"/> quatenus insimul exirent eis
                        obviam, et defenderent se. Igitur ambo congregantes exercitum gentis suae
                        exierunt obviam Gothis, venientes itaque castrametati sunt iuxta eos; tunc
                        per spatium octo dierum quia prope erant castra ad castra, hinc inde armati
                        procedentes per partes graviter se vulnerabant, ac trucidabant. Octavo vero
                        die omnes hinc inde <corr resp="NJ">christiani</corr>, et gentiles, armati exierunt, et commissum
                        est magnum proelium ab hora diei tertia, usque ad vesperam, et Dei iudicio,
                        cui nemo audet dicere, cur ita faciat, quia forte aliquod magnum peccatum
                        latebat in Christianis, victoriam Gothi crudeles habuerunt, ceciditque pars
                        Christianorum et interfectus est rex Istriae, et multa milia hominum
                        Christianorum in ore gladii mortua sunt et plurima captiva ducta sunt.
                        Evasit autem rex Dalmatinorum cum valde paucis militibus, et aufugit in
                        civitatem suam Salonam.</p>
               <p>Post haec quia magnus erat exercitus Totillae, et Ostroyili fratris eius, et
                        populus ei accreverat multus, consilio inito cum suis magnatibus diviserunt
                        exercitum, et Totilla per Istriam, et Aquileiam cum suo exercitu transiens
                        Italiam petiit, multaque et magna proelia ibi commisit, regiones ac
                        civitates plurimas vastavit, atque incendit. Inde insulam Siciliam
                        ingrediens pauco in tempore vitam finivit, sicut ei dixerat Dei famulus
                        Benedictus.</p>
               <p>Ostroylus autem frater eius cum suo exercitu Illyriam provinciam ingressus,
                        crudelia committendo bella, quia non erat, qui ei resistere posset, obtinuit
                        totam Dalmatiam et maritimas regiones, donec advenit et resedit in regione
                        Prevalitana. Tunc retentis secum aliquantis militibus misit filium suum
                        Senulatum nomine, ut regiones transmontanas in Transmontana subiugaret.
                        Inter haec imperator Constantinopolitanae urbis congregans exercitum contra
                        Ostroyllum misit eo, quod audierat, eum remansisse cum paucis in
                        Praevalitana <milestone unit="page" n="127"/> urbe. Praeterea venientes, qui
                        ab imperatore missi fuerant invenerunt sicut dictum est Ostroyllum cum
                        paucis; attamen quia vir forti animo erat, paravit se ad bellum. Commisso
                        itaque bello cecidit Ostroyllus et interfectus est, et qui cum eo erant in
                        fugam conversi sunt. Homines itaque imperatoris tollentes eorum spolia in
                        terram suam reversi sunt.</p>
            </div>
            <div n="3">
               <head>
                  <num value="3">III</num>
               </head>
               <p>Audiens autem filius eius Senudialus mortem patris venit quantocius cum
                        exercitu putans invenire imperatoris gentem, ut mortem patris vindicaret,
                        sed minime invenit. Denique caepit regnum, et regnavit in loco patris,
                        genuitque filium, quem Syllimirum vocavit; fuerunt autem regni eius fines de
                        Valdevino usque ad Poloniam, tammaritimas, quam transmontanas regiones,
                        multasque iniquitates, et persecutiones faciendo Christianis, qui in
                        civitatibus maritimis habitabant. Duodecimo anno regni sui mortuus est.</p>
            </div>
            <div n="4">
               <head>IV</head>
               <p>Cui successit filius eius Syllimirus in regno, qui quamvis paganus, et
                        gentilis tamen cum omnibus pacificus fuit, et dilexit omnes Christianos, et
                        minime persecutus est eos, iniit quoque pactum cum eis, et facti sunt ei
                        tributarii. Replevit multitudine Sclavorum et quievit terra in diebus illis,
                        genuit quoque filium, quem Bladinum vocavit. Vigesimo primo anno regni sui
                        mortuus est.</p>
            </div>
            <div n="5">
               <head>V</head>
               <p>Accepit regnum filius eius Bladinus, et in via patris sui ambulavit et
                        possedit regnum patrum suorum cum pace, genuit quoque filium quem Ratomirum
                        vocavit, qui ab infantia sua coepit esse durus valde, atque superbus.</p>
               <p>Praeterea regnante Bladino exiit inumerabilis multitudo populorum a magno
                        flumine Volga, a quo et nomen caeperunt. Nam a Volga flumine Vulgari usque
                        in presentem diem vocantur. Hi cum uxoribus, et filiis, ac filiabus, atque
                        cum omni pecunia, ac substantia magna nimis venerunt in Sylloduxiam
                        provinciam. Praeerat eis quidam nomine Kris, quem lingua sua cagan
                        appellabant, quod in lingua <milestone unit="page" n="128"/> nostra resonat
                        imperator, sub quo erant VIII principes, qui regnabant et iustificabant
                        populum, quoniam multus erat nimis. Igitur impugnantes Sylloduxiam,
                        expugnaverunt eam. Inde debellando caeperunt totam Macaedoniam. Post haec
                        totam provinciam Latinorum qui illo tempore Romani vocabantur, modo vero
                        Morovlachi, hoc est Nigri Latini vocantur. Imperator etiam plurima cum eis
                        faciens bella, sedens in solio suo, nec valens in aliquo superare, misit, et
                        facit pacem cum eis, et sic dimisit eos. Similiter et rex Bladinus cernens,
                        quod maxima multitudo populi esset, cum eis, fecit pacem, caeperuntque se
                        utrique populi valde inter se diligere, id est Gothi, qui et Sclavi, et
                        Vulgari, et maxime quod ambo populi gentiles essent, et una lingua esset
                        omnibus, deinde Vulgari iam ex omni parte securi, construxerunt sibi villas
                        et vicos, et inhabitaverunt terram, quam caeperunt usque in praesentem
                    diem.</p>
            </div>
            <div n="6">
               <head>VI</head>
               <p>Inter haec mortuus est Bladinus, et regnavit pro eo Ratomirus filius eius,
                        qui inimicus nominis christiani extitit a pueritia, coepitque ultra modum
                        persequi Christianos, voluitque delere de terra, et de regno suo nomen
                        eorum, multas quoque civitates eorum, et loca destruxit, et alias in
                        servitutem redigens resecravit.</p>
            </div>
            <div n="7">
               <head>VII</head>
               <p>Defuncto etiam Ratomiro ex eius progenie regnaverunt post eum quatuor iniqui
                        reges, non in uno quidem tempore, sed unus post alium temporibus suis,
                        quorum temporibus semper in persecutione fuerunt christiani. Et quia
                        inimici, et <milestone unit="page" n="129"/> persecutores Christianorum,
                        longum duximus narrare eorum iniquos actus et vitam, quoniam ad meliora et
                        delectabiliora tendere festinamus. Attamen diebus eorum multi Christianorum
                        ex <corr resp="NJ">maritimis</corr>, et transmontanis regionibus, nolentes inquinare eorum pollutis
                        moribus fugiebant quotidie, undique iungebant se illis, qui in montanis, et
                        in locis fortioribus manebant eligentes magis cum eis sustinere
                        persecutiones, et penuriam, et salvare animas suas, quam gaudere ad tempus
                        cum gentilibus, et in eorum perdere animas.</p>
            </div>
            <div n="8">
               <head>VIII</head>
               <p>Post mortem vero quatuor iniquorum regum natus est ex eorum progenie quidam
                        Zuonimirus, qui accepto regno destitit Christianos persequi. Temporibus
                        huius floruit, ut rosa ex civitate Thessalonica quidam philosophus
                        Constantinus nomine, filius cuiusdam Leonis patricii vir per omnia
                        sanctissimus atque in divinis scripturis profundissime a pueritia edoctus.
                        Hic vir sanctus a Spiritu Sancto admonitus exiens de civitate sua
                        Thessalonica, venit in Caesaream provinciam ibique cum pluribus philosophis
                        disputans diebus plurimis convicit eos, suaque doctrina et praedicatione,
                        convertit totam Caesaream provinciam ad fidem Jesu Christi, et baptizati
                        sunt omnes in nomine Patris et Filii et Spiritus Sancti. Post haec convertit
                        totam gentem Bulgarinorum, et similiter baptizati sunt in fide Sanctae
                        Trinitatis.</p>
            </div>
            <div n="9">
               <head>IX</head>
               <p>Inter haec mortuus est rex Sanamirus et accepit regnum eius Sfetopelek
                        nomine. Regnante vero rege Suetopelek misit papa Stephanus litteras ad
                        venerabilem virum Constantinum doctorem, vocans eum ad se, audierat enim de
                        eo, quod sua praedicatione converti fecerat innumerabilem gentem, et ob hanc
                        causam desiderabat eum videre. Itaque Constantinus, vir sanctissimus
                        ordinavit praesbiteros, et litteram lingua sclavonica componens, commutavit
                        evangelium Christi, atque psalterium, et omnes divinos libros Veteris, et
                        Novi testamenti <milestone unit="page" n="130"/> de graeca littera in
                        sclavonicam nec non, et missam eis ordinans more Graecorum confirmavit eos
                        in fide Christi, et valedicens omnibus, quos ad fidem Christi converterat,
                        secundum apostolicum dictum Romam pergere festinabat. Dum autem pergeret
                        transiens per regnum regis Sphetopelek honorifice ab eo susceptus est. Tunc
                        vir Dei Constantinus, cui nomen postea Kyrillus a papa Stephano impositum
                        est, quando consecravit eum monacum, coepit praedicare regi evangelium
                        Christi et fidem Sanctae Trinitatis, ad cuius praedicationem rex Sphetopelek
                        credidit Christo, et baptizatus est cum omni regno suo, et effectus est
                        orthodoxus, et verus Sanctae Trinitatis cultor. Aliquantis post haec diebus
                        immoratus cum rege vir beatissimus confirmavit eum in fide atque doctrina
                        Christi, et valefaciens omnibus christicolis, Romam profectus est. Tempore
                        isto facta est laetitia magna, et christiani descendentes de montanis, et
                        locis abditis, quo dispersi erant, coeperunt nomen Domini laudare et
                        benedicere, qui salvos facit sperantes in se.</p>
               <p>Post haec Sphetopelek rex iussit christianis, qui Latina utebantur lingua, ut
                        reverterentur unusquisque in locum suum, et reaedificarent civitates, et
                        loca quae olim a paganis destructa fuerunt. Placuit etiam regi, ut
                        temporibus suis rememorarentur, ac recordarentur seu scriberentur termini ac
                        fines omnium provinciarum ac regionum regni sui, quatenus unaquaeque gens
                        sciret, atque cognosceret fines, et terminos provinciarum, et regionum
                        suarum, congregans igitur omnes sapientes regni sui, locutus est eis de
                        verbo hoc, sed nullus eo tempore inventus est, qui certam responsionem daret
                        regi de hac re. Tunc rex Dei sapientia plenus, sano utens consilio, misit
                        sapientes, ac nobiles viros legatos ad venerabilem, et apostolicum virum
                        papam Stephanum, et ad imperatorem Constantinopolitanae urbis Michaelem
                        rogans, et petens, quatenus antiqua <milestone unit="page" n="131"/>
                        privilegia, quibus termini et fines provinciarum, ac regionum, seu terrarum
                        scripti continebantur, mittere cum viris sapientissimis dignarentur, dum
                        autem legati regis Romam venissent, et verba regis papae Stephano
                        intimassent, gaudio magno gavisus est papa venerabilis et maxime quod
                        occasione accepta mitteret sapientissimos viros, qui novellum, ac tenerum
                        regem adhuc in fide, et populum eius pascerent, ac satiarent pane coelesti,
                        ac verbo vitae. Misit itaque vicarium suum Honorium nomine sanctae Romanae
                        ecclesiae presbiterum cardinalem, cui et tradidit potestatem ligandi, atque
                        solvendi, evellenti et dissipandi, aedificandi, atque plantandi, sicuti
                        moris est, quando per mundi partes legati, seu vicarii a sede Romana
                        mittuntur, et cum eo alios duos cardinales episcopos quoque iussit eum secum
                        assumere, qui adhuc populo in fide episcopos, sive ecclesias consecrarent,
                        et verbum vitae in eorum cordibus quotidie seminarent. Advenientes itaque
                        cardinales, et episcopi invenerunt regem in planitie Dalmae, a quo cum
                        magno honore, et reverentia suscepti sunt. Tunc rex iussit congregari in
                        eadem planitie Dalmae omnes populos terre, et regni sui. Inter haec dum
                        populi congregarentur, advenerunt legati nobiles, et sapientes missi ab
                        imperatore Michaele, Leo, et Joannes, et alii sapientes, qui a rege, et
                        cardinalibus honorifice suscepti sunt. Igitur omnes congregati, tam latina,
                        quam et sclavonica lingua qui loquebantur, iussu Honorii apostolici vicarii,
                        ei christianissimi regis Suetopelk, per spatium dierum XII synodum fecerunt.
                        In qua diebus octo de lege Divina, et sacra scriptura, ac de statu ecclesiae
                        tractatum est. Caeteris autem quatuor diebus de potestate regis, de ducibus,
                        et comitibus, et centurionibus, et de statu regis sermocinatum est. Relecta
                        sunt, et in eadem synodo antiqua privilegia tam latina, quam graeca missa ab
                        apostolico, et ab imperatore, <milestone unit="page" n="132"/> audientibus
                        cunctis populis de divisione provinciarum ac regionum seu terrarum, sicuti
                        ab antiquis imperatoribus scripta, et ordinata fuerunt, et placuit regi, et
                        cuncto populo finita synodo XIIa die per manus Honorii vicarii, et
                        cardinalium, atque episcoporum coronatus est rex atque coronatus more
                        Romanorum regum, et facta est laetitia magna in populo, et in universo regno
                        eius. Post haec iussit rex, ut consecrarentur archiepiscopi, unus in Salona,
                        et alius in Dioclia; similiter, et episcopi plurimi consecrati sunt, et
                        ecclesiae, que destructae erant, et violatae manebant, reaedificate et
                        consecratae sunt; statuit etiam rex, ut nullus perturbaret in aliquo aliquam
                        ecclesiam, aut haberet aliquam potestatem, seu dominationem in aliqua
                        ecclesia, nisi solus archiepiscopus, vel episcopus, cuius sub iure esset
                        eadem ecclesia, qui vero aliter faceret, regiam coronam offenderet. Post
                        haec secundum continentia in privilegiorum quae lecta coram populo fuerant,
                        scripsit privilegia, divisit provincias, et regiones regni sui, ac terminos,
                        et fines earum hoc modo: secundum cursum aquarum, quae a montanis fluunt, et
                        intrant in mare contra meridianam plagam, Maritima vocavit; aquas vero que a
                        montanis fluunt contra septentrionalem plagam, et intrant in magnum flumen
                        Donavi, vocavit Surbia. Deinde Maritima in duas divisit provincias: a loco
                        Dalmae, ubi rex tunc manebat, et synodus tunc facta est usque ad Valdevino
                        vocavit Croatiam Albam, quae et Inferior Dalmatia dicitur, cui Inferiori
                        Dalmatiae consensu domini papae Stephani, et legatorum eius, instituit
                        Salonitanam ecclesiam metropolim, sub cuius regimine has ecclesias statuit,
                        videlicet: Spalatum, Tragurium, Scardonam, Aransonam, quod nunc est
                        castellum Jadrae, Aenonam, Arbuam, Absarum, Vegliam, et Epitaurum, quod nunc
                        dicitur Ragusium. Item ab eodem loco Dalmae usque Bambalonam <milestone unit="page" n="133"/> civitatem, quae nunc dicitur Dyrachium, Croatiam
                        Rubeam vocavit, quae et Superior Dalmatia dicitur, et sicuti Inferiori
                        Dalmatiae Salonitanam ecclesiam constituit metropolim, simili modo Superiori
                        Diocletanam ecclesiam pro iure antiquo statuerunt metropolim, sub cuius
                        regimine has ecclesias declararunt, scilicet: Antibarium, Buduam, Ecatarum,
                        Dulcignum, Suacium, Scodram, Drivastum, Pollatum, Sorbium, Bosonium,
                        Tribunium, Zaculmium. Surbiam autem, que et Transmontana dicitur, in duas
                        divisit provincias: unam a magno flumine Drina contra occidentalem plagam
                        usque ad montem Pini, quam et Bosnam vocavit. Alteram vero ab eodem flumine
                        Drina contra orientalem plagam usque ad Lupiam, et Lab, quam Rassam vocavit.
                        Unaquaque autem in provincia banum ordinavit, idest ducem ex suis
                        consanguineis fratribus, et supanos, idest comites, et sednicos, idest
                        centuriones, ex nobilioribus earundem provinciarum. Dedit autem unicuique
                        bano, idest duci, potestatem sub se habere septem centuriones, qui recte, ac
                        iuste populum iudicarent, et tributa acciperent, et banis praesentarent.
                        Bani post haec medietatem regi persolverent, et medietatem sibi tenerent.
                        Comitibus vero, idest iupanis iussit sub se habere unum sednicum, qui cum eo
                        similiter iudicaret populum cum iustitia, et duas partes tributorum
                        comites, idest iupani, regi ut solverent, tertiam vero suo usui retinerent,
                        banis autem sive ducibus nullam rationem facerent, sed unusquisque teneret,
                        et dominaretur iupaniis earundem provinciarum, ac regionum, sed solo regi
                        rationem redderent, multas leges, et bonos mores instituit, quos qui velit
                        agnoscere, librum Sclavorum qui dicitur Methodius, legat; ibi reperiet
                        qualia bona instituit rex benignissimus. Itaque perfectis omnibus,
                        cardinales et episcopi, ac legati imperatoris accepta a rege licentia, et
                        agentes gratias deo <milestone unit="page" n="134"/> et regi, cum honore
                        magno, et cum pluribus donis a rege datis reversi sunt ad loca sua.
                        Similiter bani et supani atque centuriones noviter ordinati cum universo
                        populo laudantes Deum, et salutantes regem, abierunt unusquisque in
                        provinciam, et regionem suam. Regnavit praeterea rex sanctissimus XL annos,
                        et menses quatuor, genuitque filios, et filias, et septima decima die
                        intrante mense martio mortuus est, sepultusque est in ecclesia Sanctae
                        Mariae in civitate Dioclitana honorifice, et cum magnis exequiis. Tunc
                        congregantes se populi lamentaverunt illum flentes, et in aedem ecclesia in
                        qua sepultus est, elevaverunt filium eius Sfetolicum, ibique consecratus et
                        coronatus est ab archiepiscopo et episcopis. Ex illa denique die mos
                        adolevit, ut in aedem ecclesia eligerentur, et ordinarentur omnes reges
                        huius terre. </p>
            </div>
            <div n="10">
               <head>X</head>
               <p>Igitur Sfetolicus accepto regno secutus est vestigia patris sui, et ambulavit
                        in via mandatorum Domini, pacemque cum omnibus habuit, genuit filios, et
                        filias, et XII anno regni sui mortuus est. Regnavitque Vladislavus filius
                        eius pro eo.</p>
            </div>
            <div n="11">
               <head>XI</head>
               <p>Accepto regno Vladislavus, qui fortis extitit viribus, oblitus est Domini Dei
                        sui, et declinavit a via patrum suorum, non recte ambulavit coram Domino,
                        sed coinquinavit se multis immunditiis, ideoque dum quadam die iret venatum,
                        divino iudicio in foveam cecidit, et mortuus est.</p>
            </div>
            <div n="12">
               <head>XII</head>
               <p>Regnavitque frater eius Thomislavus pro eo, qui fortis extitit viribus, sed
                        non fuit ut frater eius. Regnante Thomislavo Ungarinorum rex nomine Attila
                        promovit exercitum, ut debellaret eum. Rex autem Thomislavus fortis iuvenis,
                        et robustus bellator, plurima bella cum eo commisit, et semper eum in fugam
                        convertit; genuitque Thomislavus rex filios, et filias et XIII anno regni
                        sui mortuus est.</p>
            </div>
            <div n="13">
               <head>XIII</head>
               <p>Sebeslaus filius eius successit in regnum patris sui; eo tempore venerunt
                        Graeci, et obsederunt <milestone unit="page" n="135"/> civitatem Scodarim.
                        Audiens autem Sebeslavus rex congregavit gentem multam, et venit, et irruit
                        in castra eorum, et ceciderunt Graeci, et multi gladio perierunt, et plurimi
                        capti sunt; alii vero in fugam conversi sunt. Dum haec agerentur, Attila rex
                        Ungarinorum cum exercitu intravit in terram Sebeslavi regis, et depredavit,
                        destruxit atque incendit maximam partem terrae illius et reversus est in
                        locum suum. Inde abiit contra occidentalem plagam, Sebeslavus autem rex
                        reversus non invenit eum coepitque recuperare terram suam. Nati sunt ei duo
                        filii gemini, unumque Rasbivoy vocavit, quod latinae dicitur ruina gentis,
                        alium vero Vladimirum. Regnavit XXIV annis, et mortuus est.</p>
            </div>
            <div n="14">
               <head>XIV</head>
               <p>Post eum regnaverunt filii eius, diviseruntque sibi regnum, eo quod gemini
                        essent, et Rasbivoy quidem Maritimam, Vladimirus autem Surbiam regebat; qui
                        accepit uxorem filiam regis Ungarinorum, genuitque ex ea filios, et filias,
                        et facta est pax firma inter Ungaros et Sclavos. Post haec Rasbivoy septimo
                        anno regni sui mortuus est, Vladimirus vero accepit totum regnum, et XX°
                        anno regni sui mortuus est.</p>
            </div>
            <div n="15">
               <head>XV</head>
               <p>Regnavit post eum filius eius Charammirus, cuius temporibus rebellavit
                        Croatia Alba, et proiecerunt eum inde. Tunc rex congregans gentem ex Rassa,
                        et Bosna, perrexit super eos. At ipsi congregantes se in plano Chelmo,
                        paraverunt ei bellum, in quo cecidit rex, et mortuus est.</p>
            </div>
            <div n="16">
               <head>XVI</head>
               <p>Accepitque post eum regnum Tuardoslauus filius eius, et recuperavit regnum patris
                    sui, et mortuus est.</p>
            </div>
            <div n="17">
               <head>XVII</head>
               <p>Post eum regnavit Ostrivoy nepos eius, eo quod liberis caruit rex Tuardoslauus,
                    genuit filias, et filias rex Ostryvoy et XXII anno mortuus est.</p>
            </div>
            <div n="18">
               <head>XVIII</head>
               <p>Tolimirus filius eius accepit regnum, in diebus illis laetata est omnis terra,
                    genuit filios, et <sic>filios</sic>, et mortuus est. <milestone unit="page" n="136"/>.</p>
            </div>
            <div n="19">
               <head>XIX</head>
               <p>Post quem regnavit Pridislauus filius eius, qui multas iniquitates operatus est.
                    Quodam itaque tempore insurrexerunt magnates Bosnae cum aliquantis et
                    interfecerunt regem, corpusque eius in flumen proiecerunt.</p>
            </div>
            <div n="20">
               <head>XX</head>
               <p> Tunc Crepimirius, filius eius, una cum bano captis omnibus illis, disperdiderunt
                    eos, morteque pessima necaverunt eos. Crepimirius itaque post haec accepit
                    regnum, et regnavit in loco patris; eo tempore venerunt Alamanii, et caeperunt
                    Istriam coeperuntque intrare Croatiam. Tunc rex Crepimirius congregans
                    fortitudinem validam gentis suae, paravit eis bellum, facto bello misit eos rex
                    in ore gladii, et persecutus est eos, proiecitque eos ex omni terra sua. Post
                    haec dux Alamanorum misit legatos regi Crepimiro, ut daret filiam suam uxorem
                    filio suo Svechozar. Placuit regi eo quod ipse dux esset consobrinus imperatoris
                    et accepit filiam eius uxorem filio suo, et facta est pax firma inter eos.
                    Regnavit Crepimirus rex XXV annos, et mensem unum, et mortuus est.</p>
            </div>
            <div n="21">
               <head>XXI</head>
               <p> Regnavit post eum Sfetozar, filius eius, qui mansuetus fuit, ac pius, vixitque
                    in timore Domini, et genuit filium, cui Radaslavus nomen imposuit. Post haec in
                    pace quievit.</p>
            </div>
            <div n="22">
               <head>XXII</head>
               <p> Post eum regnavit Radaslavus, qui patris sui vestigia secutus, omni bonitate
                    fuit ornatus. Praeterea genuit filium, quem Ciaslavum vocavit, qui iuvenis
                    effectus, coepit esse inobediens patri suo. Eo tempore banus Croatiae Albae cum
                    suis omnibus rebellaverunt regi. Tunc rex Radaslavus congregans exercitum partem
                    exercitus dedit filio suo Ciaslavo, partemque secum tulit. Post haec abeuntes
                    circumdederunt rebelles hic inde, et comprehenderunt illos, ac depraedaverunt,
                    sed quotquot rex comprehendit liberos abire permisit; quos vero filius Ciaslavus
                    comprehendit, militibus in servitutem tradidit, quam ob causam indignati sunt
                    milites, qui cum rege erant, et <milestone unit="page" n="137"/> relicto eo
                    abiuerunt post Ciaslavum filium eius. Tunc Ciaslavus elevatus in superbiam
                    expulit patrem suum de regno, et consilio militum coepit persequi eum. Rex
                    denique fugiens venit in locum, qui dicitur Lasta; cernens itaque non posse se
                    evadere manus filii sui, cum aliquantis qui eum diligebant, venit prope haec ad
                    litus maris. Post haec, quia Ciaslavus cum suis iam prope erat, tempore
                    percussi, cum equitibus, ut stabant natantes pervenerunt, et ascenderunt quamdam
                    petram, quae non multum longe erat a terra, et sic evasit rex. Non multo post,
                    voluntate Dei transibat navis, quae de Apulia erat. Tunc rex et qui cum eo
                    erant, coeperunt clamare, et vocare nautas, et nautae navigantes venerunt, ut
                    viderent, quid nam esset. Ut autem cognoverunt causam cum honore susceperunt
                    regem, et omnes eius, et duxerunt ad civitatem Sypontinam. Inde perexit Romam ad
                    limina apostolorum Petri, et Pauli, ab illa autem die petra illa vocata est
                    <name>Radaslavi camich</name> sive petra. Ciaslavus praeterea maledictus a patre coepit
                    regnare. Eo tempore erat quidam adolescens nomine Tycomil in partibus Sraga
                    filius cuiusdam presbyteri de vico Rabici, pascebatque greges ovium cuiusdam
                    principis, cui nomen Budislavus, et quia Tycomil fortis erat viribus, et
                    robustus venator, atque valde levis ad currendum, quandocumque princeps exibat
                    venatum, ducebat eum secum. Quadam vero die dum iret venatum Tycomil, nolens,
                    sed casu percutiens virga, quam manibus gestabat, unam canem nomine Palusia
                    interfecit eam, unde nimio terrore perterritus, eo quod princeps eam valde
                    diligeret, fugam petiit, et venit ad Ciaslavum, a quo statim susceptus est. </p>
            </div>
            <div n="23">
               <head>XXIII</head>
               <p> Regnante ergo Ciaslavo rege, Kys princeps Ungarinorum cum suo exercitu venit
                    Bosnam et devastabat, atque depredabatur eandem provinciam. Tunc rex, congregans
                    populum, exiit ei obviam <milestone unit="page" n="138"/> in Drina iupania iuxta
                    fluvium, ubi commisso bello Tycomil supradictus adolescens, hinc inde hostes
                    vulnerans cucurrit, et interfecit Ungarinorum principem, et amputato illius
                    capite regi praesentavit. Ceciderunt die illa innumerabiles ex gente Ungarinorum
                    in loco qui Civedino dicitur (quasi prorugitus pecorum, sic enim rugiebant ibi
                    Ungari, dum interficerentur, ut porci, in loco ubi interfectus fuit Kys princeps
                    Kiskovo) usque in presentem diem. Post haec rex Ciaslavus valde laetus dedit
                    Tycomil iupaniam Drinae, et filiam bani Rassae dedit ei uxorem eo quod
                    interfecisset Kys principem. Uxor autem principis audiens mortem viri sui,
                    perrexit ad regem Ungariae quaesivit ei adiutorium, et exercitum, quatenus
                    vindicaret mortem viri sui, accepta autem innumerabili gente venit supra regem
                    Ciaslavum, invenitque eum in Seremo. Nesciente autem rege, nocte irruerunt
                    Hungari in eius castra, et captus est rex Ciaslavus, et omnes parentes illius,
                    quos iussit uxor Kys ligatis manibus, et pedibus proiici in flumen Saum, sicque
                    factum est, conversus est dolor eius in peccatum, quod exercuit circa patrem
                    suum super caput eius, et periit ipse, et domus eius tota. </p>
            </div>
            <div n="24">
               <head>XXIV</head>
               <p> Post haec remansit terra sine rege, et bani coeperunt dominari terram suam
                    unusquisque super provincias, et regiones, subiugaveruntque sibi iupanos, et ab
                    eis tributa accipiebant, sicut rex solebat accipere. Nomen vero regis nemo
                    audebat sibi imponere. Tycomil etiam defuncto socero dominabatur terram Rassam,
                    sed nec regem nec banum ausus est se vocare, sed tantum iupanum maiorem, et
                    ideo, quoniam praeerat caeteris iupanis Rassae. Sicque dominaverunt terram
                    multis temporibus. </p>
            </div>
            <div n="25">
               <head>XXV</head>
               <p> Praeterea parentes regis Radaslavi, et milites, qui cum ipso erant Romae,
                    audientes quod accidit, rogaverunt regem, ut uxorem acciperet, qui <milestone unit="page" n="139"/> coactus eorum praecibus accepit uxorem Romanam, valde
                    nobilibus ortam natalibus, de' qua genuit filium, quem Petrislavum vocavit. Post
                    haec in senectute bona mortuus est, et sepultus in ecclesia Sancti Ioannis
                    Lateranensis cum magna honorificentia. </p>
            </div>
            <div n="26">
               <head>XXVI</head>
               <p> Accepit post haec Petrislavus uxorem puellam nobilem Romanam, de qua genuit
                    filium, quem Pavlomirum vocavit. Post haec vivens annis plurimis cum parentibus
                    suis Romanis, et ipse mortuus est. Post mortem vero eius, parentes eius
                    caeperunt habere inimicitias cum caeteris Romanis, et caeperunt dura bella
                    facere in civitate, sicuti saepe solent facere. Pavlimirus iam iuvenis effectus
                    caepit esse valde robustus et fortis bellator, ita ut in civitate Romana nullus
                    ei esset similis; unde parentes eius, nec non alii Romani caeperunt illum valde
                    diligere, immutaveruntque nomen eius, et composuerunt ei nomen Bello eo quod
                    bellum facere valde delectabatur. Eo tempore exivit stolum a Sicilia, multitudo
                    copiosa navium Saracenorum, quod stolum vocatur miria armeni graece id est
                    latine decem millia vella, omnes civitates maritimas destruxerunt. Latini autem
                    fugientes montana petebant, quo Sclavi habitabant revertentes in suas civitates
                    sed Sclavi comprehendentes illos pro servis tenuerunt. Post haec plurimi Latini
                    dimiserunt tali pacto, ut omni tempore tributa eis redderent, et servitia
                    exercerent, sicque coeperunt reaedificare civitates maritimas a Saracenis
                    destructas. Per idem tempus Romani parentes Belli, qui et Bellimirus, quod non
                    possent sustinere magnatum Romanorum insidias, atque inimicitias eo quod nolent
                    se humiliare ac pacem cum inimicis facere, exeuntes omnes de civitate una cum
                    Bello, uxoribus et filiis, ac filiabus, milites numero quingenti acceptis
                    parvulis, et mulieribus venerunt Apulam, inde intrantes naves, transfretaverunt
                    in partes Dalmatiae. Venerunt <milestone unit="page" n="140"/> ad portum qui
                    Gravosa dicitur, et Umbla. Miserunt enim Sclavi Bello, qui et Pavlimirus,
                    nuncios, ut veniret accipere regnum patrum suorum, et hac de causa secuti sunt
                    illum parentes eius, igitur descendentes de navibus construxerunt castellum, et
                    habitaverunt ibi. Audientes homines Epidauriae civitatis qui per silvas, et
                    montana manebant, quod Bellus cum Romanis venissent, et castellum fecissent,
                    congregantes se venerunt, et una cum ipsis aedificaverunt civitatem supra mare
                    in ripis marinis, quas Epidaurii lingua sua laus dicunt, unde ea civitas Lausium
                    vocata est, quae <sic>postea / posita</sic>, Ragusium appellata est. Sclavi vero Dubrovnich
                    appellaverunt, id est silvester sive silvestris, quoniam quando eam
                    aedificaverunt, de silva venerunt. </p>
            </div>
            <div n="27">
               <head>XXVII</head>
               <p> Inter haec audientes bani, et iupani terrae advenisse Bellum, nepotem Radaslavi
                    regis laetati sunt, et maxime populus terrae Sclavorum; coeperunt undique ad eum
                    confluere, in primis habitatores regionis Tribuniae venientes cum magno honore
                    duxerunt illum in Tribuniam. Postea bani venientes in Tribuniam cum iupanis, et
                    setnicis succeperunt illum honorifice, et in die Ascensionis Domini
                    constituerunt illum regem. Solum iupanus Rassae, qui de Thycomil progenie erat
                    cum sua provincia noluerunt venire ad regem. Tunc rex Bellus iratus congregavit
                    exercitum et venit Rassam; Luthomirus autem iuppanus Rassae congregans similiter
                    populum paravit ei bellum. Bello itaque inito iuxta flumen Limo, cecidit populus
                    iuppani Rassae et in fugam conversi sunt. Tunc rex cum suo exercitu insecutus
                    est eos usque ad aliud flumen, qui dicitur Ybibro, ubi dum iupanus per pontem
                    transiret fugiens, quidam qui cum eo erant, volentes habere benevolentiam regis,
                    percutientes eum gladio per pontem <milestone unit="page" n="141"/> iactaverunt
                    eum in flumen, et mortuus est. Rex autem accepit regnum patrum suorum, et siluit
                    terra in conspectu eius. Igitur causa victoriae Romani, qui cum rege erant,
                    aedificaverunt ecclesiam in Rassia ad honorem beati Petri apostoli in loco
                    propinquo Cafdanae, et non multum longe ab eadem ecclesia in uno monticulo
                    construxit rex castellum, vocavitque illud suo nomine Bello. Ecclesiam autem
                    supradictam statuit episcopatum fieri, ordinavitque ibi episcopum, et
                    episcopatum usque in praesentem diem; post haec coepit rex perambulare per
                    terram, et per regnum suum. Quodam itaque tempore dum esset rex in partibus
                    Sremi, Sremani congregantes se cum Ungaris commiserunt proelium cum rege, in quo
                    loco ceciderunt Sremani cum Ungaris, et facta est eis contritio magna, ab illo
                    ergo die dicta est planities illa, in qua factum est proelium, Bellina nomine
                    regis ob victoriam, quam habuit ibi rex usque hodie. Post haec Ungari ad regem
                    miserunt quaerendo pacem. Rex praeterea fecit pactum cum eis hoc modo, ut ab
                    illo die in antea non auderent transire flumen Sava, et a loco unde surgit, et
                    sicut currit usque quo intrat in magno flumine Donavi, neque homines regis
                    transirent in illam partem, neque illi in istam, et placuit eis, et fecerunt
                    pacem. Post haec reversus est rex in maritimas regiones. Quadam autem die, dum
                    intraret in unum oppidum Tribuniae, subitanea morte defunctus est. Tunc
                    sepelierunt illum in ecclesia Sancti Michaelis in eodem oppido cum grandi
                    honore. Populi autem fleverunt illum multis diebus. Septima autem die
                    dormitionis eius uxor illius peperit filium, quem Tiscemirum vocavit, quod
                    latine dicitur Consolator Populi. </p>
            </div>
            <div n="28">
               <head>XXVIII</head>
               <p> Defuncto rege ii, qui de progenie Tycomil erant coeperunt dominare Rassam
                        <milestone unit="page" n="142"/> et omnes bani similiter tempore ut prius
                    dominari super se, nolebantque ullam facere rationem reginae, nec eius filii,
                    sola Tribunia obediebant reginae, eo quod parentes eius erant in Tribunia et
                    Lausio, et non audebant rebellare ei. Postquam autem crevit puer, tulerunt ei
                    uxorem, filiam bani Cidomiri de Croatia Alba de qua genuit duos filios:
                    Praelamirum et Cresimirum. Postquam autem creverunt pueri, misit Tiescemirus
                    filium suum socero suo, qui Croatiam Albam dominabatur, mandans ei ut
                    congregaret populum et iret supra banum Bosnae, ipse autem cum Prelimiro filio
                    suo congregans parentes suos, et populum Tribuniae, venit proeliare contra
                    banum, qui Prevalitanam regionem regebat. Banus itaque congregans populum suum
                    paravit se ad bellandum, dum autem committeret bellum, cecidit banus et mortuus
                    est, cecidit et Tiesemirus, et vulneratus est; postea mortuus est. Prelimirus
                    autem eius filius vicit proelium et cepit totam Croatiam Rubeam, et coronatus
                    est rex, coepitque dominari terram et regnum patrum suorum. </p>
            </div>
            <div n="29">
               <head>XXIX</head>
               <p> Cresimirus autem frater eius cum avunculo pugnantes praedaverunt Uscople, et
                    Lucca et Preva, banus autem Bosnae videns quod ante eos stare nequibat ad
                    pugnam, fugit ad regem Ungariae, deinde Cresimirus caepit totam Bosnam, et
                    dominavit eam. Defuncto etiam patre matris suae dominavit Croatiam Albam. </p>
            </div>
            <!-- dovde spellcheck -->
            <div n="30">
               <head>XXX</head>
               <p> Eo tempore defunctus est Bulgarorum imperator Petrus nomine, qui sedebat in
                    civitate Magna Preslava, et Graecorum imperator congregans validam fortitudinem
                    gentis suae, obtinuit totam Bulgariam, suoque subiugavit imperio, deinde
                    reversus ad polatiam suam, reliquit suum exercitum. Hi autem, qui praeerant
                    exercitui venientes cum exercitu caeperunt totam Rassam <milestone unit="page" n="143"/> provinciam. Iuppanus etiam Rassae fugit et venit ad regem
                    Prelemirum cum duobus filiis suis, Piena et Radgoraad et filia sua nomine
                    Prechvalla, et invenerunt regem in iuppania Onogosti. Prelimirus autem rex
                    videns filiam eius, quod pulchra esset valde, et omnibus membris composita,
                    vulneratum est cor illius amore eius, .vocatisque pueris suis mandavit eis loqui
                    iuppano patri puellae, si vellet se subiugare et omnem regionem suam regiae
                    potestati spontanea voluntate, et vellet iurare fidelitatem regi, et filiis
                    eius, sciret quod rex acciperet filiam eius uxorem, quod iupanus audiens laetus
                    effectus iuravit ipse cum filiis eius fidelitatem regi, et filiis eius
                    promiserunt se adimplere omnia quaecumque mandasset rex. Tunc rex accepit fiiiam
                    eius uxorem, et nuptiis celebratis more regali dedit cognatis suis in Tribessam,
                    quam Latini dicunt haereditatem, et constituit Radigradum iuppanum in Onogoste.
                    Post haec non multo tempore transacto defunctus est imperator Graecorum, et rex
                    Prelimirus cum suo socero miserunt Rassanis suis amicis, ut nil timendo
                    interficerent Graecos, qui praeerant eis, ita et factum est. Occisis ergo una
                    die omnibus Graecis perrexit rex cum socero, et suis cognatis, et obtinuit totam
                    Rassam, constituitque socerum suum sicut prius fuerat iupanum maiorem, et
                    cognatos suos sub potestate patris iupanos constituit, ut dominarentur eam
                    provinciam, et possederunt, salvo tamen iure regio. Post haec Prelimiro regi
                    nati sunt quatuor filii, quorum nomina sunt haec: primogenitus Chvalimirus,
                    secundus Bolleslavus, tertius Dragislavus, quartus Spelanchus, quibus et divisit
                    terram suam hoc modo: Chvalimiro dedit Zentae regionem cum civitatibus, et has
                    iuppanias: Lusca, Podlugiae, Gorsca, Cupelnich, <milestone unit="page" n="144"/>
                    Obliquit, Prapratna, Cremeniza, Budua cum Cuceva et Gripuli; Pelislavo dedit
                    Tribuniam cum his iuppanis: Libomir, Vetanica, Rudina, Crusceviza, Vrmo,
                    Ressena, Draceviza, Canali, Gernoviza; Dragislavo dedit Cherenaniam regionem et
                    has iuppanias: Stantania, Papava, Yabsco, Lucca, Vellica, Gorymita, Vecenike,
                    Dubrava, et Debre; Prevladio dedit regionem, quae sclavonice dicitur Podegoria,
                    latine Submontana, et has iuppanias: Onogoste, Moratia, Comarniza, Piva, Gerico,
                    Netusini, Guisemo, Com, Debreca, Neret et Ramma; quas, et quatuor regiones
                    Thetrarchias vocavit. Vixit autem Prelimirus rex annis multis, et vidit filios
                    filiorum suorum, et in senectute bona mortuus est, et sepultus est in episcopio
                    Rassae in ecclesia Sancti Petri cum magno honore, et reverentia, atque gloria.
                </p>
            </div>
            <div n="31">
               <head>XXXI</head>
               <p> Crescimiro autem fratri eius natus est filius cui Stephanus nomen imposuit, iste
                    post mortem patris rexit Croatiam Albam, et Bosnam, et post eum semper
                    regnaverunt in Croatia. Natus est ei ex concubina filius ambobus pedibus
                    claudus, qui multo tempore ambulare non potuit quem Leghet nominavit, iste
                    Leghet, mortuo patre eius Crescimiro, adductus est in Tribunia ad consobrinum
                    suum Bolleslavum. Serviebat itaque ei puella quaedam nomine Lovizza, quam
                    dilexit et postea duxit uxorem, genuitque ex ea septem filios, qui crescentes
                    effecti sunt iuvenes bellatores, et strenui in armis. Filii Prelemiri regis,
                    relinquentes vestigia patris sui coepemnt dure, et superbe se agere contra
                    populum, quem regebant, unde valde coeperunt displicere populo. Sed quia mala
                    voluntas diu latere non potest, miserunt populi occulte nuncios supradictis VII
                    fratribus, et dederunt eis manus quatenus insimul insurgerent, et disperderent
                    filios et nepotes regis. Itaque consilio inito VII fratres cum patre, et
                        <milestone unit="page" n="145"/> populo consilio, et voluntate patris, ac
                    totius populi, insurrexerunt et persecuti sunt filios regis, et miserunt eos in
                    ore gladii a minimo usque ad maximum. Evasit autem unus, Sylvester nomine,
                    filius Boleslavi cum matre sua Castreca, et fugerunt Lausium, quae nunc est
                    Ragusium, unde et mater Sylvestri progeniem duxerat.</p>
               <p>Post haec filii Leghech perpetrato fratricidio, seu homicidio, coeperunt dominari
                    terram, patre eorum residente in Culfo de Cattaro in loco qui Traiectus dicitur,
                    ubi castellum sibi construxerat et curiam. Sed Deus omnipotens cui cuncta bona
                    placent, et displicent omnia mala, atque peccata brevi in tempore percussit
                    patrem, claudum corpore, et anima, et filios eius pestilentia et clade
                    quemadmodum percusserunt ipsi fratres et nepotes suos, et mortui sunt et non
                    remansit ex eis vel unus. </p>
            </div>
            <div n="32">
               <head>XXXII</head>
               <p> Videntes autem populi timuerunt timore magno, statimque, cum sine rege essent
                    consilio facto perrexerunt Lausium, et tulerunt inde Sylvestrum, qui solus
                    remanserat de progenie regis gloriosi Praelemiri, et ordinaverunt sibi illum in
                    regem. Rex itaque Sylvester accepto regno gubernavit totam Thetrarchiam in pace
                    cum timore Dei et iustitia. Genuitque filium, cui nomen imposuit Tugemir, et
                    dormivit in pace. </p>
            </div>
            <div n="33">
               <head>XXXIII</head>
               <p> Successit Tugemirus in regnum, et accepta uxore genuit filium, quem Chvalimirum
                    vocavit. Eo tempore surrexit in gente Bulgarinorum quidam Samuel, qui se
                    imperatorem vocari iussit, et commisit proelia muita cum Graecis proiecitque eos
                    ex tota Bulgaria ita ut in diebus eius Graeci non auderent propinquare illuc.
                </p>
            </div>
            <div n="34">
               <head>XXXIV</head>
               <p> Defuncto etiam rege Tugemiro Chvalimirus filius eius successit in regem, qui
                    uxore accepta ex ea tres filios genuit: primogenitum Petrislavum vocavit, qui
                    regionem Zentam rexit, <milestone unit="page" n="146"/> secundum Dragimirum, qui
                    rexit Tribuniam, et Chelmam, tertium Miroslavum, qui regionem Podgoriam tenuit.
                    Postquam autem dimisit terram filiis suis, in senectute bona mortuus est. </p>
            </div>
            <div n="35">
               <head>XXXV</head>
               <p> Quodam itaque tempore Miroslavus veniens causa videndi fratrem suum maiorem,
                    ingressus in lintrem, navigansque per Baltam, orta subito tempestate, periit
                    ipse et qui cum eo erant, cuius terram possedit frater eius et regnavit pro eo.
                    Post haec rex Petrislavus genuit filium, quem Vladimirum vocavit, et in pace
                    quievit. Sepultus est in ecclesia Sanctae Mariae, in loco qui dicitur Gazeni.
                </p>
            </div>
            <div n="36">
               <head>XXXVI</head>
               <p> Puer autem Vladimirus accepto regno cresebat decoratus omni sapientia, et
                    sanctitate. Tempore itaque eodem dum Vladimirus esset adolescens, et regnaret in
                    loco patris sui, supradictus Samuel Bulgarinorum imperator, congregato magno
                    exercitu advenit in partibus Dalmatiae supra terram regis Vladimiri. Rex vero
                    qui vir sanctus erat, et nolebat aliquem de suis perire in bello, seccessit
                    humiliter, et ascendit in montem, qui Obliquus dicitur, cum omni gente sua.
                    Veniens post haec imperator cum exercitu, et cernens, quod regi praevalere non
                    posset partem sui exercitus ad montis pedem reliquit, partemque secum ducens ad
                    expugnandam civitatem Dulcinium perrexit. Erant praeterea per montem Obliquum
                    igniti serpentes, qui statim ut aliquos percutiebant, absque ulla tarditate
                    moriebantur, coeperuntque magnum damnum facere tam de hominibus, quam de
                    animalibus. Tunc rex Vladimirus orationem fudit ad dominum cum lacrimis, ut Deus
                    omnipotens Hberaret populum suum ab illa pestifera morte. Exaudivit Deus
                    orationem famuli sui et ab illo die nullus ex eis percussus est, sed et usque
                    hodie si homo, aut aliqua bestia in monte illo <milestone unit="page" n="147"/>
                    a serpente percussus fuerit, sanus et absque ulla laesione perseverat.
                    Fueruntque in illo monte ab illo die quo oravit beatus Vladimirus quasi sine
                    veneno serpentes usque in hodiernum diem. Interea misit imperator nuncios
                    Vladimiro regi, ut cum omnibus qui cum eo erant de monte descenderet sed rex non
                    acqirievit. Iuppanus autem eiusdem loci Iudae traditori similis effectus misit
                    ad imperatorem dicens: <q>Domine, si tuae placet magnitudini, ego tibi tradam
                    regem</q>, cui remisit imperator: <q>Si hoc agere praevales ditatum te scies a me, et
                    magnificum valde</q>. Tunc rex congregatis omnibus, qui cum eo erant, taliter eis
                    locutus est: <q>Oportet me, fratres carissimi, ut video adimplere illud Evangelii
                    versiculum, ubi dicitur: <q>Bonus pastor animam suam ponit pro ovibus suis</q>,
                    melius est ergo, fratres, ut ego ponam animam meam pro omnibus vobis, et tradam
                    corpus meum sponte ad trucidandum seu occidendum, quam ut vos periclitemini
                    fame, sive gladio</q>. Tunc postquam haec, et alia plurima eis locutus fuisset
                    resalutatis omnibus, perrexit ad imperatorem. Quem imperator statim relegavit in
                    exilium in partibus Achridae, in loco qui Prapa dicitur, ubi et curia eiusdem
                    imperatoris erat. Post haec congregato exercitu debellavit Dulcinium longo
                    tempore, sed eum capere nullatenus valuit, inde ascendit iratus, coepit
                    destruere incendere ac depraedare totam Dalmatiam, Decatarum autem atque Lausium
                    civitates incendit, nec non et vicos, et totam provinciam devastavit, ita ut
                    terra videretur esse sine habitatore. Pertransivit imperator sic devastans tam
                    maritimas, quam et montanas regiones usque Jadram postea per Bosnam, et Rassam
                    reversus est in locum suum.</p>
               <p> Praeterea Vladimirus tenebatur in vinculis, ieiuniis, et orationibus <milestone unit="page" n="148"/> vacans die, noctuque, apparuit ei in visione angetus
                    Domini confortans eum et nuncians ei ea que ventura erunt quomodo eum Deus
                    liberaret de ipso carcere, et quomodo per martirium perveniret ad regna
                    coelorum, et acciperet immarcescibilem coronam et praemia vitae aeternae. Tunc
                    beatus Vladimirus de visione angelica roboratus, magis, ac magis vacabat
                    orationibus, atque ieiuniis. Quadam itaque die imperatoris Samuelis filia
                    Cossara nomine, conpuncta, et inspirata a Spiritu Sancto accessit ad patrem, et
                    petivit ab eo, ut descenderet cum suis ancillis, et lavaret caput, et pedes
                    vinculatorum, et captivorum, quod ei a patre concessum est. Descendit itaque, et
                    peregit bonum opus. Inter haec cernens Vladimirum, et videns quod esset pulcher
                    in aspectu humilis, rnansuetus, atque modestus, et quod esset repletus
                    sapientia, et prudentia Domini, morata locuta est cum illo, videbatur namque ei
                    Ioquela illius dulcis super mel, et favum. Igitur non causa libidinis, sed quia
                    condoluit iuventuti, et pulchritudini illius, et quoniam audiret eum esse regem,
                    et ex regali prosapia ortum dilexit eum, et salutato eo recessit, volens post
                    haec a vinculis liberare eum, accessit ad impertorem, et prostrata pedibus
                    illius taliter locuta est: <q>Mi pater et domine, scio quia daturus es mihi virum
                    sicuti moris est. Nunc ergo, si tuae placet magnitudini, aut des mihi virum
                    Vladimirum regem, quem tenes in vinculis, aut scias me prius morituram, quam
                    aliam accipium virum</q>. Imperator haec audiens quia valde diligebat filiam suam,
                    et quia sciebat Vladimirum ex regali progenie ortum, laetus effectus est, annuit
                    fieri petitionem illius, statimque mittens ad Vladimirum et balne... vestibusque
                    indutum regiis iussit sibi praesentari; et benigne intuens atque osculans coram
                    magnatibus regni sui, tradidit ei filiam suam in uxorem. Celebratis itaque
                    nuptiis filiae suae more regali, constituit imperator <milestone unit="page" n="149"/> Vladimirum in regem et dedit ei terram, et regnum patrum suorum
                    totamque terram Duracenorum. Deinde misit imperator ad Dragimirum, patruum regis
                    Vladimiri, ut descenderet, et acciperet terram suam Tribuniam, et congregaret
                    populum, et inhabitaret terram, quod et factum est.</p>
               <p> Vladimirus itaque rex vivebat cum uxore sua Cossara in omni sanctitate et
                    castitate, diligens Deum et serviens illi nocte, ac die, regebatque populum sibi
                    commissum cum timore Dei et iustitia. Post non multum vero temporis defunctus
                    est imperator Samuel, et filius eius Radomirus accepit imperium, qui fortis
                    extitit viribus, commisitque proelia multa cum Graecis tempore Basilii
                    imperatoris Graecorum, obtinuitque totam terram usque Constantinopolim. Timens
                    autem Basilius imperator, ne forte imperium ammitteret, misit oculte legatos ad
                    Vladislavum consobrinum Radomiri, dicens: "Quare non vindicas sanguinem patris
                    tui? Accipe aurum, et argentum a me, quantum tibi visum fuerit, estoque nobiscum
                    pacificus, et accipe regnum Samuelis qui patrem tuum, et fratrem suum
                    interfecit, et si praevales occide filium eius Radomirum, qui nunc tenet
                    regnum". Quo audito Vladislavus conscnsit, et quadam die, dum Radomirus iret
                    venatum, ipse cum eo equitans, percussit eum, atque interfecit. Et sic mortuus
                    est Radomirus, et regnavit in loco eius Vladislavus, qui occidit illum. Accepto
                    itaque imperio misit nuncios ad regem Vladimirum, ut ad eum veniret. Quo audito
                    Cossara regina tenuit cum dicens: <q>Mi domine, noli ire, ne quod absit, tibi
                    eveniat sicut fratri meo, sed dimitte me, ut eam, et videam, et audiam, quomodo
                    se habet rex. Si me vult perdere, perdat; tu tantum ne pereas</q>. Igitur voluntate
                    viri sui perrexit regina ad consobrinum suum quae honorifice ab eo suscepta est,
                    tamen fradulenter. Post haec misit legatos secundo regi, dans ei crucem auream,
                    et fidem dicens: <q>Quare venire dubitas? Ecce, uxor tua apud me est, et nil mali
                    passa, sed a me, et a meis <milestone unit="page" n="150"/> honorifice habetur.
                    Accipe fidem crucis, et veni, ut videam te, quatenus honorifice cum donis
                    revertaris in locum tuum cum uxore tua</q>; cui remisit rex: <q>Scimus, quod dominus
                    noster Jesus Christus, qui pro nobis passus est, non in aurea, vel argentea
                    cruce suspensus est, sed in lignea; ergo, si vera est fides tua, et verba tua
                    vera sunt, per manus religiosorum hominum crucem legneam mitte mihi, et fide, et
                    virtute domini nostri Jesu Christi spem habendo in vivificam crucem, ac
                    pretiosum lignum, veniam</q>. Tunc accersitis duobus episcopis, et uno heremita,
                    mentiendo illis maligne fidem suam, dedit illis crucem ligneatn misit eos ad
                    regem, qui venientes salutaverunt regem et fidem atque crucem dederunt. Rex vero
                    accipiens crucem pronus adoravit in terra et deosculatam recondidit in sinu suo;
                    assumptisque paucis secum perrexit ad imperatorem. </p>
               <p> Praeterea iusserat imperator per viam ponere ei insidias, ut transeunte eo
                    insurgerent ex adverso, et interficerent eum. Deus autem omipotens, qui ab
                    infantia custodivit famulum suum noiuit extra homines dormitationem accipere,
                    nam misit angelos suos, qui eum custodirent, cumque transiret per loca, quo
                    insidiae erant, videbant insidiatores comitari milites regem, quasi alas
                    habentes, manuque trophaea gestantes, et cum cognovissent, quod angeli Dei
                    essent, timore perteriti aufugerunt quisque in locum suum. Rex vero venit ad
                    imperatoris curiam in loco, qui Prespa dicitur, moxque ingressus est, ut ei mos
                    erat, orare coepit Deum coeli. Ut autem cognovit imperator advenisse regem, ira
                    magna iratus, proposuerat nempe in corde suo, ut in via occideretur, antequam ad
                    eum veniret, ne videretur consors, vel consentiens neci eius, eo quod iurasset,
                    et in episcoporum et haeremitae manibus crucem dedisset, et hac de causa per
                    viam insidias illi imposuerat. Sed cum iam videret denudatum opus suum
                    nequissimum sedens ad prandium, misit gladiatores, qui <milestone unit="page" n="151"/> eum decollarent, orante praeterea rege, milites circumdederunt
                    eum, ut autem cognovit rex, vocatis episcopis et haeremita, qui ibidem aderant,
                    dixit: <q>Quid est domini mei? Quid egistis? Quare me sic decepistis? Cur verbis,
                    et iuramentis vestris credens, sine culpa morior?</q> At ipsi prae verecundia
                    vultis eius non audebant aspicere. Tunc rex facta oratione, et confessione,
                    accepto corpore, et sanguine Domini, crucem illam, quam ab imperatore acceperat,
                    manibus tenens dixit: <q>Orate pro me, domini mei, et haec venerabilis crux una
                    vobiscum sit mihi testis in die Domini, quoniam absque culpa morior</q>. Deinde
                    osculata cruce dans pacem episcopis et flentibus omnibus egressus est ecclesia
                    moxque a militibus ante ianuam ecclesiae percussus, decollatus est XXII die
                    intrante maio. Episcopi vero tollentes corpus eius in eadem ecclesia, cum
                    hymnis, et laudibus sepelierunt; ut autem Dominus declararet merita beati
                    martyris Vladimiri, multi diversis languoribus vexati, intrantes ecclesiam,
                    orantesque ad eius tumulum, sanati sunt. Nocte vero videbatur ibi ab omnibus
                    lumen divinum et quasi plurimas ardere candelas. Uxor vero beati Vladimiri
                    flevit cum fletu, magno ultra quam dici potest diebus multis. Videns autem
                    imperator mirabilia, quae ibi Deus operaretur, poenitentia ductus, satis timuit
                    concessitque consobrinae suae tollere corpus eius, et sepelire honorifice
                    quocumque vellet. Tulitque denique corpus eius, et asportavit in loco, qui
                    Craini dtcitur, ubi curia eius fuit, et in ecclesia Sanctae Mariae recondidit.
                    Iacet corpus eius integrum, et redolet quasi pluribus conditum aromatibus, et
                    crucem illam quam ab imperatore accepit, manu tenet; congregaturque multitudo
                    populi in eadem ecclesia omni anno in festivitate eius, et meritis et
                    intercessione eius prestantur ibi multa beneficia recto corde petentibus usque
                    in hodiernum diem. Uzor vero beati Vladimiri Cossara, sanctimonialis <milestone unit="page" n="152"/> effecta, pie, et sancte vivendo, in eadem ecclesia
                    vitam finivit ibique sepulta est ad pedes viri sui. </p>
               <p> Eodem itaque tempore, quo translatum est corpus beati Vladimiri de Prispa in
                    Craini imperator Vladislavus congregato exercitu venit possidere terram beati
                    Vladimtri, et civitatem Durachium, ut promissum ei fuerat ab imperatore Basilio
                    propter homicidia quae perpetraverat. Manens itaque ante Durachium, quadam die
                    dum coenaret, et epularetur, subito apparuit ei miles armatus et in effigie
                    sancti Vladimiri, et terrore percussus magnis vocibus clamare coepit: <q>Currite
                    mei milites, currite, et defendite me, quia Vladimirus occidere me vult</q>. Et
                    haec dicens surrexit de solio suo, ut fugeret, statim percussus ab angelo,
                    corruit in terram, et mortuus est corpore et anima. Tunc principes, et milites
                    eius, et omnes populi magno terrore percussi, et metu, succenso igne per castra,
                    eadem nocte fugerunt omnes per loca sua. Sicque factum est, ut nequissimus
                    homicida, qui sedens ad prandium beatum Vladimirum decollari iusserat, et
                    mertyrem fecerat, ipse hora coene percuteretur, ut angelus satanae efficeretur. </p>
               <p> Quantas et quales virtutes, et prodigia Deus operare dignatus est per beatum
                    Vladimirum, famulum suum, qui scire desiderat, librum gestorum eius relegat, quo
                    acta eius per ordinem scripta sunt et agnoscet profecto, quod ipse vir sanctus
                    unus spiritus cum Domino fuit et Deus habitavit cum eo, cui honor, <abbr>etc.</abbr>
               </p>
            </div>
            <div n="37">
               <head>XXXVII</head>
               <p> Praeterea Dragimirus, frater beati Vladimiri, audiens mortem imperatoris,
                    congregavit populum et exercitum, ut terram, et regnum patrum suorum sibi
                    vindicaret. Igitur veniens in culfum civitatis de Cattaro iussit transfretare
                    populum. Cattarenses vero praeparatis naviculis panem et vinum et cibaria
                    plurima abundanter extulerant ei obviam, et invitaverunt eum ad prandium in
                    insula, quae Sancti Gabrielis dicitur. Ipse vero cum paucis intrans in unam
                    naviculam, <milestone unit="page" n="153"/> venit ad locum. Cumque prandium
                    pararetur, videntes Cattarenses, quod Dragimirus cum paucis esset, et ipsi
                    plurimi, et quod nullus ei succurrere de terra posset, eo quod in insula esset,
                    coeperunt dicere inter se alter ad alterum: <q>Imperator Bulgarinorum mortuus est,
                    et reges huius terrae mortui sunt, hic solus de progenie illorum superest, si
                    vixerit iste et obtinuerit terram, non bene erit nobis. Opprimet enim nos, sicut
                    alii oppresserunt reges, qui patres et fratres eius fuerunt; occidamus ergo
                    illum et iam non erit ex progenie istorum, qui opprimat aut perturbet nos, seu
                    liberos nostros</q>. Deinde dum sederent ad prandium, id ipsum mutuo repetebant.
                    Cumquc incoluissent vino, surrexerunt ut eum occiderent. Qui, ut vidit, accepto
                    ense suo, fugit in ecclesiam, stansque deintus evaginato gladio defendebat se.
                    At illi de foris stantes, intrare non audebant. Tunc quidam eorum ascendentes
                    desuper fregerunt tectum ecclesiae, et fapidem, et ligna iacentes in ecclesiam,
                    interfecerunt eum. Post haec intrantes naviculam fugierunt. Populi autem
                    videntes quod accidit, reversi sunt per loca sua. Uxor autem Dragimiri defuncto
                    viro suo reversa est ad patriam suam. Filia erat Lutomiri magni iuppani Rassae,
                    quae cum reverteretur cum duabus filiabus, et ipsa praegnans patrem suum
                    defunctum invenit. Post haec perrexit Bosnam una cum matre ad avunculos suos.
                    Peperit autem filium mascutum in itinere, in iuppania Drinae, in loco qui
                    dicitur Brusno, vocavitque nomen eius Dobroslavo. Qui nutritus est in Bosna
                    usque dum esset adolescens; post a parentibus educatus est Ragusii, accepit ibi
                    uxorem puellam virginem speciosam, nepotem Samuelis imperatoris, de qua genuit
                    quinque filios, quorum nomina sunt haec: Goyslavus, Mihala, Sacnec, Radoslavus,
                    et Predimirus. </p>
            </div>
            <div n="38">
               <head>XXXVIII</head>
               <p> Igitur post mortem Vladislavi imperatoris Bulgariae, Basilius imperator,
                    congregato magno exercitu et navium multitudine, coepit debellare <milestone unit="page" n="154"/> terram, obtinuitque totam Bulgariam, Rassam, et
                    Bosnam, totamque Dalmatiam, omnesque maritimas regiones usque in finibus
                    Inferioris Dalmatiae. Dobroslavus praeterea, quod sapiens et ingeniosus esset,
                    coepit se subdare Graecis, et esse quasi adiutor, et socius eorum equitabatque
                    cum eis per provincias, et Graecis oculte consilium dabat ut dure, et iniuste se
                    agerent contra populum. Similiter et populus occulte dicebat: <q>Quare tam grande
                    malum sustinetis a Graecis; iniuste vos iudicant, bona vero tollunt, uzores
                    adulterant, filias vestras virgines corrumpunt et polluunt; numquam patres rnei,
                    qui ante me reges fuerunt, talia operati sunt vobis grande et grave malum est
                    hoc</q>. Dumque sic ageret per singula loca coeperunt populi in eum intendere et
                    valde diligere Graecosque nimium odisse. Inter haec consilio inito populi inter
                    se quadam die uno consensu mittentes legatos et cartulas mutuo ad invicem
                    surrexerunt, et uno die interfecerunt omnes magnates Graecorum, qui sunt inventi
                    per totam Dalmatiam. </p>
               <p> Post haec congregati omnes populi miserunt Dobroslavo, et fitiis eius, ut
                    venirent, et acciperent regnum, et terram patrum suorum, qui veniens cum quinque
                    filiis suis, qui iam iuvenes, et milites strenui erant, accepit regnum,
                    coepitque proeliari cum Graecis et, obtinuit terram usque in Apliza. Tunc
                    imperator Craecorum iratus vocavit unum ex ducibus suis nomine Armenopolos,
                    iussit eum venire, et debellare regem Dobroslaum et eius filios, qui congregato
                    magno exercitu militum, et peditum, pervenit usque ad planitiem Zentae. </p>
               <p> Rex etiam Dobroslavus, congregans exercitum, dedit partem exercitus quatuor
                    filiis, misitque eos in locum, qui Vuranie dicitur contra orientalem plagam, ut
                    ibi expectarent eventum beili; ipse vero cum Radoslavo filio suo ex parte
                    occidentali irruit super Graecos, coeperuntque valde trucidare eos. Radoslavus
                    itaque iuvenis potens, et <milestone unit="page" n="155"/> strenuus armis
                    dextera laevaque vulnerans pervenit ad ducem, quem cognovisset, gladio
                    percussit, atque de equo in tcrram proiecit. Quod videntes Graeci in fugam
                    conversi sunt, cedderuntque ex eis plurima multitudo, quam dinumerare nemo
                    potuit. Plurimi autem eorum fugientes cum iam se evasisse putarent, insurgentes
                    filii regis, qui in orientali parte erant, trucidaverunt eos, et facta est
                    contritio, et plaga magna in Graecis die illa; regnum vero Dobroslavi crescebat
                    et multiplicabatur quotidie. Dedit tandem rex filio suo Radoslavo iuppaniam,
                    quae Kezca vocatur eo quod in bello fortis, et victoriosus extitit. Audiens
                    praeterea Graecorum imperator quod evenerat, ira magna iratus, et tristis animo
                    effectus, misit statim legatos cum auro, et argento non modico, ut darent
                    iuppano Rassae, et bano Bosnae, et principi regionis Chilnanae, ut mitterent
                    exercitum et gentem supra regem. Tunc iuppanus et banus, congregantes populi
                    multitudinem miserunt Lutovid principi regionis Chelnani, ut coadunaret
                    universam multitudinem, et ipse esset princeps, et ductor totius populi, sicque
                    factum est. Imperator vero ex alia parte, congregans magnum valde quam fuerat
                    ante exercitum misit Durachium, mandans cuidam Cursilio toparchae, qui illis
                    diebus Durachium, totamque terram Duracinorum tenebat, ut congregaret omnem
                    populum terrae Duracaenorum et praeesset omni exercitui et pergens caperet regem
                    cum filiis suis quocumque reperisset. </p>
               <p> Igitur Cursilius cum omni exercitu venit et ressedit in planitiae civitatis
                    Scodrinae, ut ibi congregarentur omnes. Congregata est ergo ibi tanta multitudo,
                    ut vix eos terra caperet. Post haec transvadato flumine, pervenerunt in
                    planitiem Antibarenae civitatis. Luttovid et princeps cum suo exercitu advenit
                    in Tribuniam. Rex vero Dobroslavus cum filiis et gente sua manebat in Cermoniza
                        <milestone unit="page" n="156"/> cernens autem, quod magna multitudo esset
                    Graecorum, timensque, ne Luttovid transfretaret culfum, ne concluderetur in
                    medio, vocatis quinque filiis suis, dixit eis: <q>Videtis filii carissimi, quod
                    magnus est Graecorum exercitus, et nos valde pauci ad comparationem illorum, eis
                    resistere, mihe videtur, in bello nullatenus valemus. Faciamus ergo sic:
                    remaneant duo ex vobis, Goyslavus, et Radoslavus, caeteri vere tres, accipite
                    unusquisque X strenuos cum tubis, et buccinis, et montana conscendite, et per
                    cacumina montium vos distendite sic ut Graeci videantur quasi in medio. Ego
                    autem cum his, qui mecum sunt nocte media irruam in eorum castra cumque
                    audieritis sonitum tubae, et buccinae vos similiter per circuitum de montibus,
                    tubis, et buccinis clangite, magnisque vociferate vocibus. Post haec paulatim
                    descendentes eorum castris appropinquate, et dum prope fueritis, nolite timere,
                    sed estote fortes, et pugnate viriliter. Deus enim omnipotens tradet eos in
                    manibus nostris</q>. </p>
               <p> Igitur vesperascente hora tres filii regis ascenderunt montana, et fecerunt
                    omnia, sicut mandaverat rex. Ea hora quidam Antibarennus, amicus regis volens
                    terrere Graecos accessit ad Cursilium, et dixit ei:Cave, domine, et esto
                    solicitus, et vide, quomodo evadas cum hac multitudine. Scias sane quod ex omni
                    parte circumdatus es a magna multitudine. Quod verbum per castra sonuit, et
                    omnes nimio terrore concussi sunt. Statimque iussit Cursilius omnes armatos
                    stare, et vigilias et custodias de longe a castris fecit ponere. Inter haec rex
                    cum suo exercitu noctis hora paulatim gradiens et suaviter appropinquabat eorum
                    castris, media autem nocte venit, quo vigiles et custodes Graecorum erant,
                    irruitque in eos, et alios trucidavit, aliosque in fugam convertit, quod
                    videntes Graeci valde turbati sunt, mox regis tuba sonuit, et qui cum <milestone unit="page" n="157"/> rege erant clangentes bucinas, magnisque vocibus
                    cocperunt vocitare, filii quoque regis, qui per montana erant, similiter
                    coeperunt hinc inde buccinas, et tubas clangere, et vociferare. Post haec tarde
                    per latera montium descendendo appropinquabant hostibus similiter, et rex
                    faciebat, Graeci vero valde timere coeperunt, et quia tarde audiebant eos
                    descendere, quia nox erat, et videre non poterant, putabant maximam
                    multitudinem, quemadmodum audiebant ab Antibarensi. At ubi audierunt sonitum
                    tubarum et buccinarum et vociferationis hinc iam prope esse, et supra se irruere
                    terrore percussi in fugam conversi sunt, ut autem cognovit rex, et qui cum eo
                    erant fugam iniisse Graecos; aurora appropiquante irruentes in castra eorum
                    coeperunt vulnerare, trucidare et interficere, post terga eorum persequentes eos
                    similiter et filii regis hinc inde graviter eos percutiebant et trucidabant
                    cumque persequendo, et interficiendo eos rex cum filiis suis, et cum gente sua
                    transisset torrentem, qui Prapratnam currit, et venisset in silvam. Goyslavus
                    non agnoscens patrem suum, quia pulvere, et sanguine aspersi erant, et alter non
                    cognoscebat alterum, irruit in patrem et ex equo in terram proiecit, non tamen
                    eum vulneravit tunc voce magna clamavit: <q>Boze pomiluj, Boze pomiluj</q>, quem
                    statim filius ad vocem cognovit et mox de equo descendens, patris pedem tenuit,
                    dicens: <q>Miserere pater, non enim cognovi te</q>, cui rex: <q>Noli timere flli
                    quoniam adhuc Dei misericordia nobiscum est, eo quod non vulnerasti nec
                    occidisti me</q>. Tunc rex stetit in eodem loco vocavitque nomen loci <name>Bosya
                    milost</name>, quod latine dicitur <name>Dei misericordia</name>, qui locus sic vocatur usque in
                    praesentem diem, eo quod fecisset Deus misericordiam regi, ut non interficeretur
                    a filio suo, et quod tantam multitudinem concessit Deus in manibus paucorum.
                    Igitur filii regis persecuti sunt hostes <milestone unit="page" n="158"/> usque
                    Drinum fluvium, vulnerantes, et interficientes eos, nec non comprehendentes eos,
                    et ligantes plurimos secum adduxerunt ad patrem in Boxya milost. Cursilius autem
                    graviter vulneratus evasit, sed cum venisset in planitiem servitutis Scodrinae,
                    mortuus est, in quo loco posita est crux, quae usque hodie <name>Crux Cursilii</name>
                    vocatur. </p>
               <p> Post haec misit rex Goyslavum filium suum cum exercitu obviam Luttovid principi
                    dans ei L Grecos, qui capti erant, et vulnerati, ut dum appropinquaret hostibus
                    mitens eos sic vulneratos, et sanguine aspersos in castra Liutovid principis, ut
                    Graeci referrent ea quae eis acciderant; quod, si Graeci ire nollent omnes
                    capite trucidaret. Et hoc ideo egit rex, ut princeps cum suo exercitu metu
                    concuterentur, videntes eos sic trucidatos. Fecit igitur Goyslavus omnia, quae
                    mandaverat ei pater, movens igitur exercitum transfretavit culfum, iter agens
                    per Canalem. Ascendit in montem, qui Clouco vocatur. Tunc quia prope erat
                    Luttovid exercitus, misit supradictos Graecos in eius castra. Quod videntes qui
                    cum Luttovid erant, et audientes, quod evenerat, valde perterriti sunt. Luttovid
                    autem princeps, quia vir bellicosus erat, et strenuus in armis minime timuit,
                    igitur misit Goyslavo dicens: <q>Ingenia tua nullatenus me perturbant, sed si vir
                    es, et aliquid vales, sume tecum duos milites et ego similiter descendam usque
                    in campum, ut dimicemus, et scies, qui sum ego</q>. Placuit verbum in conspectu
                    Goyslavi et statim sumens duos strenuos milites secum descendit in campum
                    similiter et princeps descendit, ut autem dimicare coeperunt, unus ex Goyslavi
                    militibus nomine Udobic, impetum faciens in Luttovid principem percussit eum, et
                    in terram proiecit, tunc alius clamare coepit: <q>Currite commilitones, et socii,
                    currite, quoniam Luttovid cecidit et mortuus est</q>. Ad cuius necem coeperunt
                    omnes currere. Luttovid <milestone unit="page" n="159"/> autem, ut erat
                    vulneratus recuperato equo, fugam petiit. Hi vero, qui cum eo erant videntes
                    quod cecidit, et vulneratus esset, omnes in fugam conversi sunt. At Goyslavus
                    cum suis persecuti sunt eos tota die illa, tolentesque spolia eorum reversi sunt
                    victores ad loca sua, et ex illa die quievit terra in conspectu regis et
                    filiorum eius, et non fuit ausus quique resistere eis, sed omnes facti sunt ei
                    pacifid. Inter haec rex Dobroslavus plurima bona dans Antibareno illi, qui
                    Cursilio nunciaverat, quod esset circumdatus a magna multitudine, stabilivit ei,
                    ut nec ipse nec filii eius in perpetuum obliviscerentur hoc factum. Post hoc
                    filii regis obtinuerunt totam terram Duracinorum usque ad flumen Daiussium,
                    aedificaveruntque ibi castellum et posuerunt in eo viros fortes, qui exeuntes
                    depraedabant Graecos, et captivabant eos quotidie. Regnavit praeterea rex
                    gloriosus Dobroslavus XXV annis, et cadens in lectulo mortuus est in Prapratna
                    in curia sua. Filii autem eius congregantes se fleverunt illum et sepelierunt in
                    ecclesia Sancti Andreae in capella sua cum magno honore et gloria. </p>
            </div>
            <div n="39">
               <head>XXXIX</head>
               <p> Defuncto rege filii eius cum regina matre congregati placuit eis dividere sibi
                    terras, et regiones patrum suorum, ut unusquisque suam possideret portionem.
                    Igitur Goyslavus cum Praedimiro fratre minimo acceperunt Tribuniam, cum
                    Grispuli, Michala, Obliquum et Prapratnam et Cermenizam, Saganec autem Gorscam
                    iuppaniam, Cuprelnyc et Barezi, Radasiavus Lucam iuppam, Podlugie et Cuccevi in
                    Budua una juppa. </p>
               <p> Post haec regina cum filio suo Goyslavo primogenito regebat regnum et filios.
                    Nulius autem rex ex eis vocitatus est rex, donec vixit regina mater eorum, sed
                    tantummodo knesii vocabantur. Quodam itaque tempore Goyslavus cecidit in lectulo
                    et dum infirmus iaceret in lectulo, quidam de Tribunia, qui Scrobimesi
                    vocabantur <milestone unit="page" n="160"/> consilio inito venerunt, et
                    interfecerunt illum iacentem in lecto, fratremque eius Predimirum capientes,
                    similiter occiderunt, deinde quemdam constituerunt caput eorum et dominum nomine
                    Domanech. </p>
               <p> Quo audito Myhala, et Saganec, et Radoslavus, fratres eorum, congregantes
                    exercitum venerunt in Tribuniam, et comprehendentes homicidas illos diversis
                    supliciis affligentes morte pessima peremerunt eos, sed Domanech cum aliquantis
                    evasit. Deinde relinquentes ibi Saganech, Mychala, et Radoslavus reversi sunt in
                    Zentam. Non post multum temporis Saganech timens et ipse reversus est in Zentam
                    ad iuppanias suas. Domanech iterum venit, et intravit in Tribuniam. Videns autem
                    Michala, quod Saganec nollet ire in Tribuniam vocato ad se Radoslavo dixit ei,
                    ut iret, et defenderet regionem Tribuniam, qui respondit, nullatenus se velle
                    dimittere partem suam, quae ei accidit in Zenta. Tunc Mychala et Saganech
                    timentes ne Graeci terram invaderent eo quod Graeci praeparabant se venire, et
                    nolebant exire eis obviam coram magnatibus terrae iuraverunt Radoslavo ambo
                    fratres, et privilegium ei scripserunt, ut ipse, et eius heredes possiderent
                    partem Zentae, et si posset sibi acquirere Tribuniam, vel quamcumque regionem
                    aliam esset illi, et eius haeredibus in haereditatem, et possessionem sine
                    contrarietate, et requisitione eorum, vel haeredum eorum, et nunquam inde ab
                    eis, vel ab eorum haeredibus requisitus esset. Tunc Radoslavus congregans gentem
                    abiit, et intravit in Tribuniam, et debellavit Domanec, et convicit, atque
                    interfecit eum. Postea intravit in regionem Chelmani, et obtinuit eam. </p>
            </div>
            <div n="40">
               <head>XL</head>
               <p> Eo tempore defuncta est regina et Mihala accepit regnum. Erantque ei septem
                    filii, quorum nomina sunt haec: Bladimirus, Priaslavus, Sergius, Deria, Gabriel,
                    Miroslavus, et Bodinus, et quia hos septem filios habebat accepto regno noluit
                    servare sacramentum fratri suo Radoslavo, sed tulit illi iuppaniam Zentae et
                    dedit illam filio suo Bladimiro. </p>
               <p>
                  <milestone unit="page" n="161"/> Eo tempore mortua est uxor regi Michalae,
                    duxitque aliam uxorem Graecam consobrinam imperatoris, genuitque ex ea quatuor
                    filios, quorum nomina sunt haec: primus Dobroslavus, sccundus Petrislavus,
                    tertius Niceforius, quartus Theodorus. Ex Dobroslavo, et Niceforo, et ex
                    Theodoro non fuit superstes, nisi ex Petrislavo natus est. Bodinus, qui
                    dominavit totum regnum. Bladimirus cum suis fratribus perrexerunt in Rassam, et
                    obtinuerunt eam, deditque eam filio Petrislavo ad dominandum. Post hoc
                    perrexerunt Bulgariam et commiserunt proelia multa cum Graecis, et Bulgaris, et
                    obtinuerunt totam Bulgariam, quam provinciam dedit rex Michala Bodino filio suo
                    ad regendum. </p>
               <p> Praeterea Bodinus imposuit diadema capiti suo, et iussit se vocari imperatorem.
                    Imperator Graecorum hoc audiens iratus, et congregans validam multitudinem misit
                    ad debellandum Bodinum, et Bodinus congregans multitudinem exiit obviam eis
                    quadam die, coeperunt utrinque populi valde laniare, et vulnerare. Cecidit ibi
                    Bodinus Bulgarinorum imperator, et captus est a Graecis, iussuque imperatoris
                    relegatus est in exilium in Antiochiam civitatem. Caeteri autem fratres Bodini,
                    quia displicuit Deo peccatum patris eorum propter periurium huc, illucque per
                    provincias equitantes, et bella plurima committentes, omnes in bello mortui sunt
                    vivente patre eorum, non uno quidem die, sed quisque tempore suo. Regnavit
                    praeterea rex Michala XXXV annis; et mortuus est, sepultusque est cum magno
                    honore in monasterio Sanctorum martyrum Sergii, et Bachi. </p>
            </div>
            <div n="41">
               <head>XLI</head>
               <p>Post haec accepit regnum Radoslavus frater eius, cui erant octo filii et quatuor
                    filiae. Nomina filiorum eius haec sunt: primus Branislavus, Gradislavus,
                    Chvalimir, Stanicna, Cociapar, Goyslavus, Dobroslavus, et Picinech. Fuit autem
                    rex Radoslavus pacificus, et mansuetus, ac timens Deum in omni vita sua.
                    Regnante autem illo nunciatum est ei quod Bodinus nepos eius viveret, et
                    imperator, qui eum relegaverat defunctus est. Qui audiens, misit Antiochiam
                        <milestone unit="page" n="162"/> et fecit eum rapere de custodia, et ad se
                    ducere qui reductus cum gaudio a rege et a filiis susceptus est. Deditque ei rex
                    Gripoli, et Buduam. Sexto decimo anno regni regis Radoslavi Bodinus oblitus est
                    bonorum, quae ei fecerat rex, in fide non stetit, sed consilio inito cum noverca
                    sua, et cum quatuor filiis eius, qui ei fratres erant ex parte patris,
                    rebellavit a rege una cum fratribus suis. Rex autem, quia mansuetus erat, et
                    pacificus, noluit bellum cum eo committere, sed secessit humiliter cum filiis
                    suis in Tribuniam regionem, ita senex et plenus dierum dormivit cum patribus
                    suis, et sepultus est cum grande honorificentia in monasterio Sancti Petri de
                    Campo.</p>
            </div>
            <div n="42">
               <head>XLII</head>
               <p> Post haec Bodinus, accepto regno, intravit in Zentam, coepit debellare
                        consobrinos suos. Tunc Petrus Antibrensis sedis archiepiscopus, bonae
                        memoriae vir, videns grande litigium, atque discordiam esse inter fratres
                        posuit se in medio una cum clero, et populo, locuti sunt eis, miseruntque
                        paccm inter eos, iuraveruntque sibi invicem Bodinus cum fratribus, ut
                        pacifice et quiete viverent. Praeterea Branislavo nati sunt sex filii,
                        quorum nomina sunt haec: primogenitus Praedica, Petrislavus, Gradicsa,
                        Tvardislavus, Dragellus, et Grubessa, Bodino autem regi nati sunt fllii
                        quatuor de Jaquinta, filia Archiriz de civitate Barensi, quorum nomina sunt
                        haec: Michala, Georgius, Archirizi et Thomas. </p>
               <p> Facta pace, Bodinus cum fratribus perrexit Rassam, et debellando obtinuit
                        eam, atque possedit eam, posuitque ibi duos iuppanos de curia sua Belcano,
                        et Marco, qui etiam iuraverunt ei, ut ipsi, et filii eorum essent
                        specialiter homines regis Bodini et filiorum, vel haeredum eius, deinde
                        coepit Bosnam posutque ibi Stephanum kncsium. Post haec potestate Francorum,
                        qui erant in Durachium, et in tota terra Duracenorum, mortuo Riberto
                        Guiscardo tulit, atque obtinuit rex Bodinus totam terram Duracinorum et
                        ipsam civitatem Durachium. Post haec facta pace cum <milestone unit="page" n="163"/> imperatore reddidit illi civitatem. </p>
               <p> Igitur Jaquinta uxor Bodini videns filios Branislai crescere, et
                        multiplicare, valde dolebat, timebat enim, ne viro eius moriente,
                        Branislavus seu filii eius acciperent regnum, unde et semper invidebat eis,
                        et quaerebat opportunum tempus, quomodo patrem et filios perderet. Quodam
                        itaque tempore dum Branislavus cum fratre suo Gradislavo, et filio Bericna
                        simpliciter venissent ad regem in civitatem Scodarim, videns eos Jaquinta
                        solos venisse gavisa est, accedensque ad regem protervae coepit insistere,
                        et dicere, ut eos comprehenderet, et in custodia poneret, alioquin nullam
                        vitam posse habere cum eo, si hoc non ageret. Dicebat illi: <q>Scio, quia
                        moriturus es et isti regnum accipient, filii autem tui ad mensam eorum
                        manducabunt</q>. Quid multum? Victus Bodinus rex ab uxore, ut Herodes ab
                        Herodiana dum sederent ad prandium, et epularentur iussu regis capti sunt,
                        et positi sunt in custodia, et quia noluit rex resistere voluntati uxori
                        suae periurrus effectus est ad mensam, ut Herodes homicida. Quod audientes
                        fratres, et filii ac nepotes eorum, congregantes omnem parentelam in unum
                        abierunt Ragusium, et intraverunt in civitatem cum quadringentis viris in
                        armis. Audiens rex quod fugissent congregato exercitu venit, et obsedit
                        civitatem coepitque debellare eam. Tunc fratres et filii knesii Branislavii,
                        et qui cum eis erant exeuntes armati de civitate magnam caedem faciebant
                        quotidie de Bodini regis exercitu, quadam die dum exissent, et plures
                        occidissent, et vulnerassent, Cocciaparus iactans lanceam e manibus
                        transfodit, et occidit quendain Cosar, quem regina valde diligebat. Quod
                        videns regina statim solutis crinibus coepit faciem suam fortiter percutere,
                        et flere ac dicere viro suo: <q>Heu, heu, heu, numquid non vides o rex,
                        quomodo interficiunt tuos? Parentes eorum apud nos sunt, et ipsi non
                        desinunt quotidie vulnerare, et occidere tuos. <milestone unit="page" n="164"/> Numquid non cernis quod fecit Cocciaparus, quare sines vivere
                        fratres eorum, quos tenes in vinculis?</q> Tunc rex iratus manu sua porrigens
                        gladium iussit decollari knesium Branislavum cum fratre, et filio ante
                        civitatem Ragusii, et coram praesentiam parentum suorum, et iungens periurio
                        homicidium. Tunc episcopi, et abbates, qui venerant rogare regem, ne
                        decollarentur, et ut pacem inter eos mitterent, videntes eos iam decollatos
                        eo quod moram fecissent veniendi valde tristes effecti sunt, coeperuntque
                        vchementer arguere, et increpare regem eo quod obedisset voci uxoris suae,
                        et occidisset fratres suos. Rex statim poenintetia ductus flevit amare, et
                        quia fratres erant iussit eos sepeliri honorifice. Episcopi vero, et abbates
                        tollentes eorum corpora magno in obsequio sepelierunt eos in monasterio
                        Sancti Benedicti, in insula, quac est ante Ragusium. Post haec fratres eorum
                        et filii et caeteri, qui erant in civitate sentientes quod quidam vellent
                        tradere civitatem regi, praeparatis naviculis intrantes omnes in eis,
                        navigaverunt Spalatum; inde transfretaverunt Apuleam, et inde
                        Constantinopolim ad imperatorem. Praeterea rex caepit civitatem Ragusium et
                        aedificavit ibi castellum, et post ea reversus est in Scodarin. Regnavit
                        autem XXVI annis, et in XXII decolavit fratres suos, expletisque XXVI annis,
                        et mensibus quinque in regno suo, mortuus est; sepultusque est more regali
                        in monasterio Sanctorum martyrum Sergii et Bachi.</p>
            </div>
            <div n="43">
               <head>XLIII</head>
               <p>Tunc Michalla filius eius voluit succedere in regno, sed propter nequitiam
                        matris eius noluit populus terrae; sed constituerunt sibi regem Dobroslavum
                        fratrem Bodini regis. Regante eo, coepit se dure agere contra populum. Eo
                        tempore audientes fratres, et filii knesii Branislavi, quod rex Bodinus
                        obiisset imperatoris iussu venerunt Durachium ubi Goyslavus accepit uxorem,
                        et mansit ibi cum nepotibus suis. Cociaparus quoque frater eius perexit
                        Rassam, inde cum Belcano iuppano congregantes populum venerunt contra
                        Dobroslavum <milestone unit="page" n="165"/> regem. Rex vero congregans
                        populum voluit se defendere. Commisso denique bello in Dioclia supra
                        fluvium, qui Moracia dicitur, cecidit pars populi regis Dobroslavi, et ipse
                        captus est. Post haec Cociaparus cum Belcano mittentes vinculatum regem
                        Dobroslavum in Rassam venerunt, et obtinuerunt Zentam, et depredaverunt
                        maximam partem Dalmatiae. Belcanus post haec perexit Rassam, et Cociaparus
                        remansit in Zentam. Post haec insidiabatur Belcanus Cociaparo cum Rassanis,
                        ut eum perderent, quod sentiens abiit in Bosnam, et accepit ibi uxorem
                        filiam bani Bosnae, et non post multum temporis in bello mortuus est in
                        Chelmani.</p>
            </div>
            <div n="44">
               <head>XLIV</head>
               <p>Interea populi congregantes se constituerunt regem Bladimirum filium
                        Bladimiri filii regis Michalla. Regnante illo dilexit pacem, et cum omnibus
                        pacem habuit, congregavitque ad se omnes fratres suos et accepit uxorem
                        filiam iuppani Rassae, et quievit terra XII annos. Postquam acccepit rex
                        filiam Belcani dimussus est a iuppano rex Dobroslavus, qui tenebatur in
                        vinculis, eo quod esset patruus regis Bladimiri, qui dimissus venit ad
                        nepotem suum, quem ut vidit rex statim comprehendere iussit, et in custodia
                        ponere, mansitque in custodia usque quo nepos eius Bladimirus regnavit.
                        Itaque XII anno regni Bladimiri regis Jaquinta consiliata a quibusdam
                        pessimis hominibus, qui inimici erant iuppani Belcani potionem mortiferam
                        conficiens in Cattaro, quo manebat, dedit eis. Hii vero venientes in
                        Scodarim propinquaverunt regi per manus ministrorum eius, qui ab eis
                        deceptus, tunc cecidit in lectulo. Regina autem Jaquinta sciens, quod
                        moriturus esset, venit cum filio suo Georgio in Scodarim causa visitandi
                        regem, quam ut vidit rex, permovit eam a se, et iussit eam foris egredi, qua
                        egressa, dixit astantibus: <q>Quare sic agit rex? Quid ego mali feci? Si vult
                        scire dominus rex, patruus Dobroslavus, qui tenetur in vinculis ipse egit,
                        ut moreretur dominus rex</q>. Hoc autem <milestone unit="page" n="166"/> dixit
                        volens perdere Dobroslavum, timens ne ipse succederet in rcgnum. Statimque
                        inde abscendens venit usque ad Garizam mortem regis attendens. Postea misit
                        occulte hominibus regis promittens eis plurima, ut moriente rege perderent
                        Dobroslavum, quod et factum est. Nam rex mortuus est, et sepultus est in
                        monasterio Sanctorum Sergii et Bachi. Hominesque vero regis occasione
                        accepta consilio Jaquintae acquivere super Dobroslavum regem, et extrahentes
                        illum de custodia exiecaverunt oculos eius, et testiculos illi amputaverunt,
                        miseruntque illum in monasterio Sanctorum Sergii et Bachi, ubi cum monacis
                        vivens longo tempore, postea mortuus est.</p>
            </div>
            <div n="45">
               <head>XLV</head>
               <p>Post mortem regis Bladimiri caepit regnum Georgius filius Jaquintae reginae.
                        Secundo autem anno regni sui voluit occulte comprehendere filios Branislavi,
                        sed minime valuit, nam innotuit eis quoddam consilium, et ipsi abierunt
                        Durachium ad patruum suum Goyslavum, solus Grubessa comprehensus est, et
                        positus in custodia in Scodarim. Tempore illo dux Calo Joannes Cumano
                        congregans fortem exercitum venit cum Goyslavo, et nepotibus eius supra
                        regem Georgium. Rex etiam congregans populum paravit eis bellum.
                        Committentes itaque bellum cecidit pars Georgii regis et multi interfecti
                        sunt, et plurimi capti sunt. Rex autem cum aliquantis evasit, et fugit in
                        Obliquum. Post haec dux, et caeteri debellantes civitatem Scodarim ceperunt
                        eam, inde extrahentes Grubessiam de custodia, iussu imperatoris constitutus
                        est rex a populo, et dux relinquens ei exercitum reversus est Durachium. </p>
               <p> Regnante eo sciens rex Georgius Grubessiam esse strenuissimum militem et
                        potentem in virtute, atque audacem in bello fugit in Rassam, mater vero eius
                        capta est apud Cattarum, et ducta est Constantinopolim ubi et mortua est.
                        Regnavit rex Grubessa VII annos, et quievit terra in diebus eius, et
                        recuperavit valde, dedit enim diebus illis Deus abundantiam frumenti, et
                        vini, repleta est terra omni saturitate. Denique <milestone unit="page" n="167"/> septimo anno regni eius venit rex Georgius cum Rassianis supra
                        istum, qui praeparans ei bellum in ipso bello mortuus est rex Grubessa
                        fortiter dimicando, et proeliando ante civitatem Antibarim; sepultusque est
                        in episcopio eiusdem civitatis honorifice in ecclesia Sancti Georgii.</p>
               <p> Post haec rex Georgius obtinuit ragnum non tamen terram, misitque fratribus
                        regis Grubessae, qui adhuc supererant Dragichnae, et Dragilo, et fecit pacem
                        cum eis, et iuravit quod divideret terram cum eis, et nil eis mali faceret,
                        qui venientes propter ius iurandum crediderunt ei dedit illis partem terrae,
                        et iuppanias in Zenta, et valde coepit eos diligere, et hoc ideo faciebat
                        rex ut Gradicnam fratrem eorum tertium posset decipere, et ad se attrahere
                        ut postea perderet eos. Igitur Gradigna manens in Rassa accepit ibi uxorem,
                        de qua genuit quatuor filios: primus Radaslavus, Lobari, et Bladimirus,
                        praeterea Dragilus cum omnibus terrae suae intravit in Podgoream regionem,
                        et obtinuit Onogoste, et alias plurimas iuppanias. Videns autem rex, quod
                        prudenter se ageret, valde ei placuit. Deinde consilio Dragili congregans
                        rex exercitum abiit in Rassa, et proeliando obtinuit eam, et depredavit,
                        inveneruntque ibi Uroscium in custodia, in qua missus a parentibus fuerat,
                        unde extrahentes illum dimisserunt iuppanum in Rassa. Inde rex cum suis
                        omnibus reversus est ad locum suum cum spoliis magnis. Gradicna eo tempore
                        secessit in Chelmani. Post haec videns quod Dragillus cum fratre, et
                        nepotibus prudenter se agerent et quotidie multiplicarent, et crescerent in
                        amore omnium populorum invidia ductus timensque quod populus terrae sincere
                        eum non diligeret, ne forte regnum amitteret, comprehendere fecit Mihala,
                        filium Bladimiri regis, et post eum Dragillum, posuitque in custodiam.
                        Dragichna vero cum quatuor filiis suis: Prevoscio, Grubesda, Neeman, et
                        Sirac evasit, et fugit Durachium. Audiens autem, quod frater eius, et
                        nepotes tenerentur in vinculis, abiit et ipse Durachium. Post hoc Pirigordi
                        dux <milestone unit="page" n="168"/> cum Gradigna et Dragicna congregantes
                        populum, et magnum exercitum venerunt, et ceperunt terram usque Vuraneam, et
                        usque Antibarim. Sed quia dux ire volebat Constantinopolim Gradigna
                        relinquens nepotem suum Borosci in Obliquo ad custodiendum castellum
                        transportaverunt ducem usque Durachium. Praeterea rex Georgius iratus iussit
                        Dragillum, et Mihala, nepotem eius, privare lumine coeli, eo quod Gradigna
                        cum fratre suo debellarent illum. Postquam autem dux Pirogorti ivit
                        Constantinopolim, venit alius dux Durachium, Kirialexius de Condi Stephano.
                        Interea rex Georgius congregans populum venit, et obsedit Obliquum,
                        Boroscius vero cum suis fortiter defendebat se. Audiens autem dux
                        Kirialexius cum Gradigna, et cum fratre congregantes exercitum venerunt supra
                        regem, quia vero iam rex erat exosus omni populo non fuit quis, qui hoc ei
                        annunciaret quousque venit dux cum Gradigna, et cum exercitu, et
                        percusserunt castra eorum, et occiderunt, et vulneraverunt plurimos, et
                        fugaverunt eos. Rex evasit tunc, et fugit Cermeniza, et dux fugato eo
                        reliquit Gradigna cum exercitu, et ipse reversus est Durachium. Tunc quia
                        propter tribulationes, et bella terra iam deserta erat, et quotidie magis
                        magisque dessolabatur, rebellavit Decatarus et postea tota terra regis
                        Georgii. At Gradigna cum suis coepit comprehendere terram, et persequi
                        regem, alia autem ex parte Rassani eum persequebantur. Rex autem cum suis
                        per montana, et per silvas huc illuc fugiens latitabat. Praeterea videns rex
                        undique persecutionem sibi accidere, nesciens quid ageret, intravit in
                        castellum, qui Obolon dicitur. Tunc Gradigna obtinuit terram usque
                        Decatarum, praeter castellum quo rex tenebatur. Inter haec dux venit in
                        Scodarim, et Gradigna misit ad eum, ut quantocius veniret quatenus caperent
                        castellum, et regem, qui veniens cum exercitu obsederunt castellum. Tunc hii
                        qui amici, et proximi regis esse videbantur, et qui edebant panem eius
                        levaverunt contra eum calcaneum suum et <milestone unit="page" n="169"/>
                        alii de foris, alii de intus castellum tradiderunt, et regem duci Kirialexio
                        quem dux comprehendens duxit secum Durachium inde vinculatum, et cum
                        custodibus misit Constantinopoiim ubi mortuus est in custodia.</p>
            </div>
            <div n="46">
               <head>XLVI</head>
               <p>Post haec populi congregantes se constituerunt regem Gradignam, qui accepto
                        regno coepit regere populum cum omni iustitia. Erat sane vir timens, ac
                        diligens, Deum pius, et misericors viduarum, et orphanorum protector, atque
                        defensor, et in omnibus actibus siris omni bonitate praecipuus. Praeterea
                        hii qui dispersi erant per regiones, et provincias, et in Apulia, audientes
                        vitae eius bonitatem reversi sunt ad loca sua, et ad patriam suam, et
                        repleverunt, et habitaverunt terram, quae iam quasi destructa, et desolata
                        manebat, sustinuit quoque rex Gradigna diebus regni sui multas insidias, et
                        persecutiones iniuste a malis hominibus, sed ex omnibus eripuit eum Deus.
                        Expletisque XI annis in regno ingressus est viam cunctorum et dormivit cum
                        patribus suis in pace. Sepultus est honorifice et cum magnitudine in
                        monasterio Sanctorum martyrum Sergii, et Bachi manibus filiorum suorum
                        Radaslavi knesii, Ioannis et Bladimiri.</p>
            </div>
            <div n="47">
               <head>XLVII</head>
               <p>Post haec Radaslavus knesius perexit ad imperatorem Hemanuelem, et benigne ab
                        eo susceptus est, deditque ei totam terram dominandam eamque regendam, sicut
                        tenuit pater eius. Postea knesius Radaslavus veniens ab imperatore, coepit
                        tenere, et dominare terram cum fratribus suis. Post haec surrexerunt quidam
                        maligni, qui antiqui inimici fuerunt, et rebelaverunt ei, et adduxerunt
                        Dessam filium Urossi, et dederunt ei Zentam, et Tribuniam. Radaslaus autem,
                        et fratribus eius remansit maritima regio, et civitas Decatarum usque
                        Scodarim, et indesinenter non desinebant dimicare, et proeliare contra
                        filium Urossi, et contra caeteros inimicos quatenus terram quae eis
                        rebellaverat, valerent acquirere, et eam, quam dominabant, viriliter
                        defendere. <abbr>Etc.</abbr>
               </p>
            </div>
         </div>
      </body>
   </text>
</TEI>
