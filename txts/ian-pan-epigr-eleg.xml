<TEI xmlns="http://www.tei-c.org/ns/1.0">
   <teiHeader>
      <fileDesc xml:id="ian-pan-epigr-eleg">
         <titleStmt>
            <title>Epigrammata et elegiae, versio electronica</title>
            <author ref="http://www.wikidata.org/entity/Q360094">
               <persName xml:lang="hr">Jan Panonije</persName>
               <date>1434-1472</date>
            </author>
            <editor>
               <persName>
                  <ref>Sándor Kovács</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>Prema digitalizatu modernoga izdanja.</edition>
         </editionStmt>
         <extent ana="D">Mg:D 5734 versus, verborum 37748</extent>
         <publicationStmt>
            <p>Izdanje priređeno u okviru znanstvenog projekta Profil hrvatskog latinizma,
   (<orgName>
                  <ref type="viaf" target="124389134">Filozofski fakultet Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska). <date>Listopad
    2011</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>MEK-06722
    Janus Pannonius összes munkái = Jani Pannonii opera omnia / Janus Pannonius ; közreadó Kovács Sándor, V. vers(ek), beszéd(ek), levél(ek) ; magyar, latin eredeti kiadvány: Janus Pannonius összes munkái / közrebocsátja V. Kovács Sándor ; [ford. Arany János et al.] Bp. : Tankvk., 1987 (Bp. : Franklin) ISBN 963 17 9418 0 Klasszikus magyar irodalom
    magyar irodalom, 15. sz. MEK-be került: 2009-02-13
    <relatedItem>
                  <ref target="http://mek.oszk.hu/06700/06722">MEK OSZK</ref>
               </relatedItem>
            </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date from="1447" to="1472" period="14xx_3_third">c. 1447-1472</date>
            <placeName>Italia</placeName>
            <placeName>Hungaria</placeName>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 15 (1401-1500)</term>
               <term>1451-1500</term>
            </keywords>
            <keywords scheme="genre">
               <term>poesis - epigramma</term>
               <term>poesis - elegia</term>
               <term>poesis - carmen</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-02-14</date> Novo, unificirano zaglavlje. 
        Korekcije prema izd. Mayer 2006
     </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2011-12-23</date> Dotjerano zaglavlje, za provjeru riječi. </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2011-12-03</date> Početna TEI XML verzija. Označeno što treba
provjeriti (corr, sic) </change>
      </revisionDesc>
   </teiHeader>
   <text>
      <body>
         <div type="poesis-epigrammata">
            <head>EPIGRAMMATA IN ITALIA SCRIPTA</head>
            <div>
               <head>
                  <anchor n="3"/>1. DE IMMUTATIONE SUI NOMINIS</head>
               <l n="1.1.1">Joannes fueram, Janum quem pagina dicit,</l>
               <l n="1.1.2">Admonitum ne te, lector amice, neges. </l>
               <l n="1.1.3">Non ego per fastum sprevi tam nobile nomen,</l>
               <l n="1.1.4">Quo nullum toto clarius orbe sonat. </l>
               <l n="1.1.5"> Compulit invitum mutare vocabula, cum me</l>
               <l n="1.1.6">Lavit in Aonio, flava Thalia, lacu.</l>
            </div>
            <div type="poesis-epigramma" met="elegiacum">
               <head>
                  <anchor n="5"/>2. SE IPSE COMMENDAT</head>
               <l n="1.2.1">Si mihi sit quisquam, quod erat tibi, Fulvius, Enni,</l>
               <l n="1.2.2">Aut qui <corr>periurum</corr> contudit Hannibalem; </l>
               <l n="1.2.3">Bellator molli vel erat Messala Tibullo,</l>
               <l n="1.2.4">Quod Flacco Tuscis regibus ortus eques; </l>
               <l n="1.2.5">Huic ego sim contra, quod erat tibi maxime Caesar,</l>
               <l n="1.2.6">Qui silvas et agros dixit et arma virum. </l>
               <l n="1.2.7">Aut hoc si nequeam, Stilichoni quod fuit olim,</l>
               <l n="1.2.8">Qui cecinit raptus, Persephonea, tuos. </l>
               <l n="1.2.9">Si sit et hoc nimium, saltem tamen hoc tibi fiam,</l>
               <l n="1.2.10">Quod fieri, hoc aevo vix duo tresve, queunt.</l>
            </div>
            <div>
               <head>
                  <anchor n="7"/>3. DE ARTE</head>
               <l n="1.3.1">Ars iuvit nervos; tunc perfectissima rebus</l>
               <l n="1.3.2">Summa venit, cum vis nititur ingenio.</l>
            </div>
            <div>
               <head>
                  <anchor n="9"/>4. DE SE IPSO</head>
               <l n="1.4.1">Ille ego et haec cecini Dravum generatus ad altum,</l>
               <l n="1.4.2">Perlege et haec, si quis cetera forte legis.</l>
            </div>
            <div type="poesis-epigramma" met="elegiacum">
               <head>
                  <anchor n="11"/>5. POPULOS NON PRODUCERE ELECTRUM</head>
               <l n="1.5.1">Quid manifesta adeo canitis mendacia vates?</l>
               <l n="1.5.2">Non placet id Phoebo; verum amat ille Deus.</l>
               <l n="1.5.3"> At vos hoc omnes uno velut ore sonatis,</l>
               <l n="1.5.4">Populeum in ripis Eridani esse nemus, </l>
               <l n="1.5.5">Unde fluant rutilo simulata electra <corr>metallo</corr>,</l>
               <l n="1.5.6">Migret et in gemmam, quae modo gutta fuit. </l>
               <l n="1.5.7">En Padus! Heliadum famosa en silva sororum!</l>
               <l n="1.5.8">Dicite, si pudor est, succina vestra ubi sunt?</l>
            </div>
            <div>
               <head>
                  <anchor n="13"/>6. AD LEONELLUM FERRARIAE PRINCIPEM</head>
               <l n="1.6.1">Quod, Leonelle, tuam, Princeps, accessimus urbem,</l>
               <l n="1.6.2">Arctoi gelido nuper ab axe poli; </l>
               <l n="1.6.3">Da veniam, non nos rerum inclyta fama tuarum,</l>
               <l n="1.6.4">Nec domus augustis splendida, traxit, avis;</l>
               <l n="1.6.5"> Nec tua praefulgens vario Ferraria cultu,</l>
               <l n="1.6.6">Nec septemgemini, brachia amoena Padi; </l>
               <l n="1.6.7">Non oculos, avidas huc pascere venimus aures</l>
               <l n="1.6.8">Quarum Guarini manat ab ore cibus.</l>
            </div>
            <div>
               <head>
                  <anchor n="15"/>7. LAUS GUARINI</head>
               <l n="1.7.1">Multum Roma suo debet reparata Camillo,</l>
               <l n="1.7.2">Sed plus Guarino lingua Latina suo. </l>
               <l n="1.7.3">Illa truci non prorsus erat calcata ruina;</l>
               <l n="1.7.4">Haec cum servata est, barbara prorsus erat.</l>
            </div>
            <div>
               <head>
                  <anchor n="17"/>8.
  DE EODEM</head>
               <l n="1.8.1">Priscae lingua Latina dignitati</l>
               <l n="1.8.2"> Guarino faciente restituta est.</l>
               <l n="1.8.3"> Hunc laudent veteres novi futuri,</l>
               <l n="1.8.4"> Huic nam quilibet obligatur uni;</l>
               <l n="1.8.5"> Unus sit licet, obligamur omnes.</l>
            </div>
            <div>
               <head>
                  <anchor n="19"/>9. DE EODEM</head>
               <l n="1.9.1">Rursus, io! quae tot iacuit sopita per annos,</l>
               <l n="1.9.2">Guarini studio lingua Latina viget. </l>
               <l n="1.9.3">Dulcia Maenaliae cedant inventa parentis!</l>
               <l n="1.9.4">Progenerare leve est, vivificare grave est.</l>
            </div>
            <div>
               <head>
                  <anchor n="21"/>10. AD POETAM MARTIALEM</head>
               <l n="1.10.1">Te, vatum optime, culte Martialis,</l>
               <l n="1.10.2"> Ludorum pater, et pater leporum, </l>
               <l n="1.10.3">Nugarum simul, et
facetiarum, </l>
               <l n="1.10.4">Prae cuius sale, Plautus ipse verna est, </l>
               <l n="1.10.5">Qua possum, sequar in meis libellis.
</l>
               <l n="1.10.6">Nec Phoebum libet, aut vocare Musas, </l>
               <l n="1.10.7">Ut coeptis properent adesse nostris. </l>
               <l n="1.10.8">Unum te omnibus e
deis vocamus; </l>
               <l n="1.10.9">Tu tantum, licet aemulo poetae, </l>
               <l n="1.10.10">Ne quaeso invideas tuos favores; </l>
               <l n="1.10.11">Quin si vera
senis silentiosi, </l>
               <l n="1.10.12">Est sententia, qui putavit unam, </l>
               <l n="1.10.13">Multos posse animam, volare in artus, </l>
               <l n="1.10.14">Si
mixtus sacer Ennio est Homerus, </l>
               <l n="1.10.15">Postquam desierat superbus ales, </l>
               <l n="1.10.16">Pictam sideribus levare
caudam; </l>
               <l n="1.10.17">Nostras labere totus in medullas, </l>
               <l n="1.10.18">Mentem certe ego si tuam merebor,</l>
               <l n="1.10.19"> Iam nostrae dabo, crede, commeatum.</l>
            </div>
            <div>
               <head>
                  <anchor n="23"/>11. DE GUARINO</head>
               <l n="1.11.1">Quantum Roma suo debet reparata Camillo,</l>
               <l n="1.11.2">Tantum Guarino, lingua Latina, suo.</l>
            </div>
            <div>
               <head>
                  <anchor n="25"/>12. DE QUODAM IACTABUNDO</head>
               <l n="1.12.1">Est quidam nostri, qui se vocat archipoetam,</l>
               <l n="1.12.2">Temporis; en titulum, Bartholomaee, novum!</l>
               <l n="1.12.3"> Sed cum nunc fatui sint mille, poeta nec unus,</l>
               <l n="1.12.4">Hoc inter primum, se, reor, ille vocat.</l>
            </div>
            <div>
               <head>
                  <anchor n="27"/>13. COMMENDAT VERONAE SUUM LIBELLUM</head>
               <l n="1.13.1">Commendo, Verona, tibi, quem nostra libellum</l>
               <l n="1.13.2">Guarino lusit Calliopea tuo. </l>
               <l n="1.13.3">Materiae debetur honos, si carmina temnis,</l>
               <l n="1.13.4">Quae sonat hunc, abs te pagina digna legi est.</l>
               <l n="1.13.5"> Romulidis placuit, quamvis rudis Ennius esset,</l>
               <l n="1.13.6">Scipiadae magni dum fera bella canit.</l>
            </div>
            <div>
               <head>
                  <anchor n="29"/>14. LIBRUM SUUM ALLOQUITUR</head>
               <l n="1.14.1">Argiletanas non tu mea charta tabernas,</l>
               <l n="1.14.2">Non alte excussi ludibria alta sagi, </l>
               <l n="1.14.3">Nec subsannantum sorbentes aëra ronchos,</l>
               <l n="1.14.4">Nec naso armatum rhinocerota time. </l>
               <l n="1.14.5">Non tura aut scombros, non cordylas vel olivas,</l>
               <l n="1.14.6">Nec blattae morsus, aut inopis tineae. </l>
               <l n="1.14.7">Doctorum iste timor, timuit tuus ista magister</l>
               <l n="1.14.8">Lividulos homines, tu mea charta, time.</l>
            </div>
            <div>
               <head>
                  <anchor n="31"/>15. AD LEONELLUM PRINCIPEM FERRARIAE</head>
               <l n="1.15.1">Obtulerit sors si qua, meum tibi forte libellum,</l>
               <l n="1.15.2">Perpetua Estensis, lux, Leonelle, domus; </l>
               <l n="1.15.3">Non illo hunc vultu relegas, quo iura ministras,</l>
               <l n="1.15.4">Sed quo saepe levem, pellis et ipse pilam.</l>
            </div>
            <div>
               <head>
                  <anchor n="33"/>16. AD LEONELLUM</head>
               <l n="1.16.1">Ludere, dive, tuos, festivo carmine, vates,</l>
               <l n="1.16.2">Ne, Leonelle, veta; ludis et ipse pila.</l>
            </div>
            <div>
               <head>
                  <anchor n="35"/>17. DE SE IPSO</head>
               <l n="1.17.1">Confiteor, veteres, ingentia nomina, vates,</l>
               <l n="1.17.2">Vestra prius mihi sors invidiosa fuit. </l>
               <l n="1.17.3">Quod vos et rerum delectu, et voce diserta</l>
               <l n="1.17.4">Praestantes, nemo posset adire novus. </l>
               <l n="1.17.5">At nunc ex aequo divisa est gloria nobis;</l>
               <l n="1.17.6">Vinco materia, vincitis eloquio.</l>
            </div>
            <div>
               <head>
                  <anchor n="37"/>18. LAUS GUARINI</head>
               <l n="1.18.1">Floret lingua Latina, confitemur;</l>
               <l n="1.18.2"> Duplo floreat amplius licebit,</l>
               <l n="1.18.3"> Guarino tamen illa redditori</l>
               <l n="1.18.4"> Grates dicere non valebit aequas.</l>
            </div>
            <div>
               <head>
                  <anchor n="39"/>19. EPITAPHIUM LEONELLI, FERRARIAE PRINCIPIS</head>
               <l n="1.19.1">Principis hic artus Leonelli terra recepit,</l>
               <l n="1.19.2">Ast animam reducem lacteus orbis habet. </l>
               <l n="1.19.3">Huc illam pietas, huc virgo Astraea levavit,</l>
               <l n="1.19.4">Huc cum Pierio, docta Minerva, choro. </l>
               <l n="1.19.5">Quodsi dexteritas, nitidae si gratia formae,</l>
               <l n="1.19.6">Corporeum pariter tollere posset onus; </l>
               <l n="1.19.7">Qua solum nunc parte sui tellure resedit,</l>
               <l n="1.19.8">Hac etiam summo fulgeret ille polo.</l>
            </div>
            <div>
               <head>
                  <anchor n="41"/>20. AD RUBERTUM</head>
               <l n="1.20.1">Succenses quia te, Ruberte, bardum </l>
               <l n="1.20.2">Dixi; cum potius referre grates </l>
               <l n="1.20.3">Deberes mihi; quippe sic poetas </l>
               <l n="1.20.4">Gallorum, veteres vocant, tuorum. </l>
               <l n="1.20.5">Quid tu, quid faceres, Ruberte, quaeso, </l>
               <l n="1.20.6">Si te vel fatuum, vel imperitum, </l>
               <l n="1.20.7">Verbo simpliciore nominassem? </l>
               <l n="1.20.8">Quantum nunc tibi bilis et veneni</l>
               <l n="1.20.9"> Instaret misero gulam tumentem? </l>
               <l n="1.20.10">Quis fulmen caperet tui furoris? </l>
               <l n="1.20.11">Quod praeconia nostra si malignus, </l>
               <l n="1.20.12">In probris tibi computare perges, </l>
               <l n="1.20.13">Iam te bardum aliter, Ruberte, dicam.</l>
            </div>
            <div type="poesis-epigramma" met="hexameter">
               <head>
                  <anchor n="43"/>21. EPITAPHIUM IN LEONELLUM FERRARIAE MARCHIONEM</head>
               <l n="1.21.1">Hoc decus Hesperiae Leonellus Marchio gentis</l>
               <l n="1.21.2"> Est situs in tumulo, quo sceptra tenente
  <corr>quietem</corr>
               </l>
               <l n="1.21.3">Omnis tranquilla populus sub pace tenebat,</l>
               <l n="1.21.4"> Et vetus astrifero remearat ab aethere virgo.</l>
               <l n="1.21.5"> Infantes, pueri, iuvenesque virique, senesque,</l>
               <l n="1.21.6"> Hunc lugete ducem, toto qui praesul in orbe</l>
               <l n="1.21.7"> Saecula per Latias diffuderat aurea terras</l>
               <l n="1.21.8"> Et clara priscos aequarat laude Quirites.</l>
            </div>
            <div>
               <head>
                  <anchor n="45"/>22. THRENOS IN LEONELLUM FERRARIAE MARCHIONEM</head>
               <l n="1.22.1">Pallas et aurata testudine pulcher Apollo,</l>
               <l n="1.22.2"> Et quae Pieriam colitis Libethrides arcem,</l>
               <l n="1.22.3"> Et Pax, et mitis Pietas, et Vesta, Fidesque,</l>
               <l n="1.22.4"> Squalentes laniate comas, contundite pectus!</l>
               <l n="1.22.5"> Italiae lumen, princeps Leonellus, et ingens</l>
               <l n="1.22.6"> Iustitiae cultor, pius ac placidissimus heros,</l>
               <l n="1.22.7"> Condidit aeterno morientia lumina somno.</l>
               <l n="1.22.8"> Vester hic in tanto pugil invictissimus orbe</l>
               <l n="1.22.9"> Extitit, et summo vos semper honore colebat.</l>
            </div>
            <div type="poesis-epigramma" met="elegiacum">
               <head>
                  <anchor n="47"/>23. AD PAULUM</head>
               <l n="1.23.1">Carmina quae nobis, Paule, emendanda <corr>dedisti</corr>,</l>
               <l n="1.23.2">Signata haud ullis <corr>quod</corr> rediere notis, </l>
               <l n="1.23.3">Ne frustra exultes; neu te spes irrita ludat,</l>
               <l n="1.23.4">Nil opus est signis, pars ubi nulla placet.</l>
            </div>
            <div>
               <head>
                  <anchor n="49"/>24. AD GRYLLUM</head>
               <l n="1.24.1">Grylle, Lycambeos, alias mittemus, iambos,</l>
               <l n="1.24.2">Imbelles elegi, nunc tibi munus, erunt.</l>
            </div>
            <div>
               <head>
                  <anchor n="51"/>25. AD PAULUM</head>
               <l n="1.25.1">Carminibus nostris nocet illud, Paule, notavi,</l>
               <l n="1.25.2">Quod non sunt Latiis edita consulibus.</l>
               <l n="1.25.3"> Quidvis cana facit multo pretiosius aetas,</l>
               <l n="1.25.4">Rebus et a longo tempore surgit honos. </l>
               <l n="1.25.5">At tu, si quando mea legeris; esse putato</l>
               <l n="1.25.6">Prisca; videbuntur sic meliora tibi.</l>
            </div>
            <div>
               <head>
                  <anchor n="53"/>26. AD GUARINUM VERONENSEM</head>
               <l n="1.26.1">Te precor, o nostri, decus et nova gloria, saecli,</l>
               <l n="1.26.2">Qui calles linguas, docte Guarine, duas, </l>
               <l n="1.26.3">Quo iam tot fuimus sub praeceptore per annos;</l>
               <l n="1.26.4">Hospes ut in cena nunc meus esse</l>
               <l n="1.26.5"> velis. Quam dedit Evandro laudem Tirynthius hospes,</l>
               <l n="1.26.6">Hanc dabis ipse mihi, si meus hospes eris.</l>
            </div>
            <div>
               <head>
                  <anchor n="55"/>27. REFELLIT GUARINICAM EXCUSATIONEM</head>
               <l n="1.27.1">Seria sunt, quae dura vocas, gratissima nobis,</l>
               <l n="1.27.2">Nec poterunt nostris, illa nocere, iocis,</l>
               <l n="1.27.3"> Immo tua haud parvum, mensae praesentia nostrae,</l>
               <l n="1.27.4">Splendorem, poterit, clare Guarine, dare. </l>
               <l n="1.27.5">Frenaque ne nostro nimium sint libera ludo,</l>
               <l n="1.27.6">Neve suum, excedant gaudia nostra, modum, </l>
               <l n="1.27.7">Illa augusta tui faciet reverentia vultus,</l>
               <l n="1.27.8">Et gravitas, magno dignaque forma Deo.</l>
               <l n="1.27.9"> Nec tamen inter nos et te iuvenilia quaedam,</l>
               <l n="1.27.10">Quanquam sis canus, dicere turpe puta.</l>
               <l n="1.27.11"> Quippe nec in seris, (ex te hoc audivimus), annis,</l>
               <l n="1.27.12">Horruit urbanos, Tullius ipse, sales.</l>
               <l n="1.27.13"> Socrate quis gravior fuit, aut quis sanctior unquam?</l>
               <l n="1.27.14">Lusit cum pueris saepius ipse suis.</l>
               <l n="1.27.15"> Isse datur quondam, (non est ea fabula falsa,)</l>
               <l n="1.27.16">Stoicus ad Florae sacra iocosa Cato.</l>
               <l n="1.27.17"> Tantorum exemplis igitur moveare virorum,</l>
               <l n="1.27.18">Et quae saepe probas, ne fuge facta sequi. </l>
               <l n="1.27.19">Ne fuge, sed quamvis cum dispare, iungere turba,</l>
               <l n="1.27.20">Nec mihi rescribas, sed magis ipse veni.</l>
            </div>
            <div>
               <head>
                  <anchor n="57"/>28. DE DOCTO SIMULATO</head>
               <l n="1.28.1">Hic, qui nunquam orat, nil scribit; doctus habetur.</l>
               <l n="1.28.2">Sunt quibus immerito fama venire solet.</l>
            </div>
            <div>
               <head>
                  <anchor n="59"/>29. DE EODEM</head>
               <l n="1.29.1">Tam doctus scribat cur nil Aurispa, requiris?</l>
               <l n="1.29.2">Credatur multi doctus ut esse magis.</l>
            </div>
            <div>
               <head>
                  <anchor n="61"/>30. AD BARTHOLOMAEUM</head>
               <l n="1.30.1">In te, nos, quereris fecisse epigramma; fatemur.</l>
               <l n="1.30.2">Quae ratio est? inquis, nulla nisi libuit. </l>
               <l n="1.30.3">Sed delere jubes. Nemo est insanior; et quem</l>
               <l n="1.30.4">Vidisti natos tu iugulare suos? </l>
               <l n="1.30.5">Non aliter nobis fore te promittis amicum;</l>
               <l n="1.30.6">Nil est quod metuam, Bartholomaee, minus.</l>
               <l n="1.30.7"> Abscedens digitum mordes, et saeva minaris;</l>
               <l n="1.30.8">Quod scripsi, scripsi; quidlibet, i, facias.</l>
            </div>
            <div>
               <head>
                  <anchor n="63"/>31. DE SUO LIBRO</head>
               <l n="1.31.1">Ludimus ecce iocus, ades huc non tetrice Lector,</l>
               <l n="1.31.2">Tu procul hinc contra, tetrice Lector, abi. </l>
               <l n="1.31.3">Triste supercilium cum sit tibi, ne lege nugas,</l>
               <l n="1.31.4">Aut, si forte legis, pone supercilium.</l>
            </div>
            <div>
               <head>
                  <anchor n="65"/>32. DE VERSIBUS MARCELLI A SE LATINE EXPRESSIS</head>
               <l n="1.32.1">Saepe suas flammas, veteres flevere poetae</l>
               <l n="1.32.2">Cuilibet et, pro se, Musa diserta fuit. </l>
               <l n="1.32.3">Nos in amore rudes, Marcelli lusimus ignes,</l>
               <l n="1.32.4">Quos modo vulgari luserat ille lyra. </l>
               <l n="1.32.5">Sive voles cultos, Itala testudine, rhythmos,</l>
               <l n="1.32.6">Ille dabit quales ante Petrarca dedit. </l>
               <l n="1.32.7">Seu cupies elegos Latia sub lege sonantes,</l>
               <l n="1.32.8">Sumetur vacuo, pagina nostra, tibi.</l>
            </div>
            <div>
               <head>
                  <anchor n="67"/>33. DE EODEM PAULO ALITER</head>
               <l n="1.33.1">Saepe suos ignes, veteres cecinere poetae,</l>
               <l n="1.33.2">Cuilibet et, pro se, Musa diserta fuit. </l>
               <l n="1.33.3">Ipse in amore rudis, Marcelli incendia lusi,</l>
               <l n="1.33.4">Ille ego Pannoniae, gloria prima, meae.</l>
            </div>
            <div>
               <head>
                  <anchor n="69"/>34. AD CARBONEM POETAM</head>
               <l n="1.34.1">Qui nunc es Carbo, nempe olim pruna fuisti,</l>
               <l n="1.34.2">Pone animos, fies mox, Ludovice, cinis.</l>
            </div>
            <div>
               <head>
                  <anchor n="71"/>35. IN FUREM VERGILIANUM</head>
               <l n="1.35.1">Excusas sic te, cum quid furare Maroni,</l>
               <l n="1.35.2">Surripuit Chio, quod Maro multa, seni. </l>
               <l n="1.35.3">Excusatus eris, quin et laudabere vates,</l>
               <l n="1.35.4">Si modo surripias, ut Maro surripuit.</l>
            </div>
            <div>
               <head>
                  <anchor n="73"/>36. AD GUARINUM</head>
               <l n="1.36.1">Non te mellifluae Nestor Homericus </l>
               <l n="1.36.2">Linguae dulciloquo nectare vicerit.</l>
            </div>
            <div>
               <head>
                  <anchor n="75"/>37. AD IULIUM</head>
               <l n="1.37.1">Scribendi ratio cum sit, vel sola poetis</l>
               <l n="1.37.2">Gloria, vel certe maxima; solus is es </l>
               <l n="1.37.3">Qui scripta abscondas. Vel, Iuli, plus sapis unus,</l>
               <l n="1.37.4">Vel nihil omnino, quod mage credo, sapis.</l>
            </div>
            <div type="poesis-epigramma" met="elegiacum">
               <head>
                  <anchor n="77"/>38. AD EUNDEM</head>
               <l n="1.38.1">Quid tua tantum in te peccarunt carmina, Iuli?</l>
               <l n="1.38.2">Tristibus in tenebris semper ut illa premas. </l>
               <l n="1.38.3">Nec levius serves, quam carcere <corr>quaestor</corr> in imo</l>
               <l n="1.38.4">Custodit, si quos ultima poena manet. </l>
               <l n="1.38.5">Tandem ea mitte foras, aut si meruere necari,</l>
               <l n="1.38.6">Fige cruci, vel sic perfruitura die.</l>
            </div>
            <div>
               <head>
                  <anchor n="79"/>39. IN SUPERFLUA QUAERITANTEM</head>
               <l n="1.39.1">Hoc unum semper quaeris: superetne Maronem</l>
               <l n="1.39.2">Tullius? an maior sit Cicerone Maro? </l>
               <l n="1.39.3">Nescio; verum illud belle scio, quod tibi nunquam</l>
               <l n="1.39.4">Est visus, Procopi, nec Maro, nec Cicero.</l>
            </div>
            <div>
               <head>
                  <anchor n="81"/>40. IN GRYLLUM</head>
               <l n="1.40.1">Cum tu, Grylle, sonas, reticent per tesqua cicadae,</l>
               <l n="1.40.2">Malo sonent illae, dummodo tu taceas.</l>
            </div>
            <div>
               <head>
                  <anchor n="83"/>41. AD GUARINUM</head>
               <l n="1.41.1">Commendas et amas, Guarine, nostrum,</l>
               <l n="1.41.2"> Quem de te tibi misimus libellum.</l>
               <l n="1.41.3"> Sed laudes et ames librum licebit,</l>
               <l n="1.41.4"> Malles versiculis parem monetam.</l>
            </div>
            <div>
               <head>
                  <anchor n="85"/>42. IN THEODORUM</head>
               <l n="1.42.1">Antiquarius es nimium, Theodore, nec illis</l>
               <l n="1.42.2">Uteris in nitido quae Cicerone legis, </l>
               <l n="1.42.3">Sed Plauti tibi verba placent, et si qua protervus</l>
               <l n="1.42.4">Incidit priscis, Appius, in tabulis. </l>
               <l n="1.42.5">Nec nisi sumta probas de docto nomina Festo,</l>
               <l n="1.42.6">Quondam roboreis illita caudicibus. </l>
               <l n="1.42.7">At Cadmi linguam non affectavit Homerus,</l>
               <l n="1.42.8">Nec Numa Pilumni, Scipiadesque Numae. </l>
               <l n="1.42.9">Quodsi bella negas, culto quae protulit usu,</l>
               <l n="1.42.10">Aetas bis senis inclyta Caesaribus, </l>
               <l n="1.42.11">Iam, licet, usurpes, quae dixit Tullus et Ancus,</l>
               <l n="1.42.12">Quae fratri et tenero tradidit, Acca, Remo. </l>
               <l n="1.42.13">Vel potius Fauno Picus, Faunusve Latino,</l>
               <l n="1.42.14">Evandri quibus est vaticinata parens; </l>
               <l n="1.42.15">Exul quae Latiis, didicit Saturnus, in oris,</l>
               <l n="1.42.16">Qualia non uno Ianus ab ore dabat. </l>
               <l n="1.42.17">Scilicet istud agis, solum miremur ut omnes,</l>
               <l n="1.42.18">Falleris; haud tali gloria calle venit. </l>
               <l n="1.42.19">Sit tibi praesentum sermo, sit vita priorum,</l>
               <l n="1.42.20">Laudari si vis, et, Theodore, legi.</l>
            </div>
            <div type="poesis-epigramma" met="elegiacum">
               <head>
                  <anchor n="87"/>43. IN CINCILUM FURACEM</head>
               <l n="1.43.1">Plurima quando rapis, te convasare facetus</l>
               <l n="1.43.2">Dicis, et hoc risu sordida furta premis.</l>
               <l n="1.43.3"> Convasatorem nos te invasabimus ergo,</l>
               <l n="1.43.4">Videris, an laedat poena iocosa minus.</l>
            </div>
            <div>
               <head>
                  <anchor n="89"/>44. IN FUREM VERGILIANUM</head>
               <l n="1.44.1">Non te ex Vergilio, sed magno dicis Homero</l>
               <l n="1.44.2">Furari, furtum quando poeta facis. </l>
               <l n="1.44.3">Sed cum furaris iam praefurata Maroni,</l>
               <l n="1.44.4">Furari ex ipso, te puto, Vergilio. </l>
               <l n="1.44.5">At male cum vati, simul huic furaris et illi,</l>
               <l n="1.44.6">Quid, nisi iure malam, stulte, merere crucem?</l>
            </div>
            <div>
               <head>
                  <anchor n="91"/>45. DE AMATORE LIBRORUM VETERUM</head>
               <l n="1.45.1">Sunt quaedam, prope mille, puto, iam scripta per annos,</l>
               <l n="1.45.2">Docta quidem, sed non et speciosa satis. </l>
               <l n="1.45.3">Tu tamen illa magis, quam nostra poemata, laudas,</l>
               <l n="1.45.4">Hos solo quod sint anteriora meis. </l>
               <l n="1.45.5">Tanta tibi nunc est prisci reverentia saecli,</l>
               <l n="1.45.6">Tam, senium canos et venerare dies! </l>
               <l n="1.45.7">At rerum plures, novitate placere videmus,</l>
               <l n="1.45.8">Non carie et putri, Bartholomaee, situ. </l>
               <l n="1.45.9">Quid pro perversis adeo tibi moribus optem?</l>
               <l n="1.45.10">Haec opto quamvis exitiosa parum: </l>
               <l n="1.45.11">Plus sapiat musto, vetus ut tibi vappa Falerno,</l>
               <l n="1.45.12">Nec gustare nisi marcida poma velis. </l>
               <l n="1.45.13">Dormiat et tecum formosa Polyxena nunquam,</l>
               <l n="1.45.14">Verum Hecube, sed iam non anus, imo canis.</l>
            </div>
            <div>
               <head>
                  <anchor n="93"/>46. IN NICOLUM</head>
               <l n="1.46.1">Tam doctus quare nil profert Nicolus unquam?</l>
               <l n="1.46.2">Iungere tam doctus nec duo verba potest.</l>
            </div>
            <div>
               <head>
                  <anchor n="95"/>47. AD MARCUM</head>
               <l n="1.47.1">Scriptum in te dicis tetrastichon esse; Negamus.</l>
               <l n="1.47.2">Nomine teste probas; nomine teste nego.</l>
               <l n="1.47.3"> Marcus, ais, ego sum. Vivunt hoc nomine multi.</l>
               <l n="1.47.4">An, rogo, tu phoenix esse videre tibi?</l>
               <l n="1.47.5"> Daunia quot mulos, Nonacria pascit asellos,</l>
               <l n="1.47.6">Tot passim Marcos degere, Marce, puta.</l>
            </div>
            <div>
               <head>
                  <anchor n="97"/>48. PORCELLIO POETAE</head>
               <l n="1.48.1">Misisti nobis et mala et carmina vates,</l>
               <l n="1.48.2">Nec factum hoc casu, sed ratione, reor. </l>
               <l n="1.48.3">Totum me duplici voluisti pascere dono,</l>
               <l n="1.48.4">Hic solet esse animi, corporis ille cibus. </l>
               <l n="1.48.5">Quam numeri oblectant mentem, tam poma palatum,</l>
               <l n="1.48.6">Ista sapore placent, illa lepore juvant. </l>
               <l n="1.48.7">Mala aurum superant, et vincunt carmina gemmas,</l>
               <l n="1.48.8">Aurum da et gemmas, deteriora dabis. </l>
               <l n="1.48.9">Poma nec Alcinous misisset talia nobis.</l>
               <l n="1.48.10">Carmina nec Clarius, tam bene culta, Deus.</l>
            </div>
            <div>
               <head>
                  <anchor n="99"/>49. DE PORCELLIO ET IOVINIANO</head>
               <l n="1.49.1">Disceptant, sit uter poeta peior,</l>
               <l n="1.49.2"> Hinc Porcellius, hinc Iovinianus.</l>
               <l n="1.49.3"> Parcamus patris Aeaci senectae,</l>
               <l n="1.49.4"> Nec tantam pigeat secare litem.</l>
               <l n="1.49.5"> Est peior reliquis Iovinianus,</l>
               <l n="1.49.6"> Sed Porcellius et Ioviniano.</l>
            </div>
            <div>
               <head>
                  <anchor n="101"/>50. AD IULIUM</head>
               <l n="1.50.1">Gratum est, quod mea perlegenda poscis,</l>
               <l n="1.50.2"> Iuli, carmina; gratius sed illud</l>
               <l n="1.50.3"> Esset, si tua mitteres vicissim.</l>
               <l n="1.50.4"> Nam sunt iudicio diserta nostro,</l>
               <l n="1.50.5"> Nec communis habent notam monetae,</l>
               <l n="1.50.6"> Cunctis et dubio procul placerent.</l>
               <l n="1.50.7"> Sed tu sic ea condis, et relegas</l>
               <l n="1.50.8"> Intra scrinia, cistulas, locellos,</l>
               <l n="1.50.9"> Communita seris fere ducentis,</l>
               <l n="1.50.10"> Ut nec sol valeat videre, summo</l>
               <l n="1.50.11"> Solus qui omnia cernit ex Olympo.</l>
               <l n="1.50.12"> Tam servas vigili reposta cura,</l>
               <l n="1.50.13"> Quam Phoebi Scythicos aves smaragdos,</l>
               <l n="1.50.14"> Quam custos suus Inachi iuvencam,</l>
               <l n="1.50.15"> Quam mala Hesperidum, pecusve Phrixi,</l>
               <l n="1.50.16"> Nullo perdomitus sopore serpens.</l>
               <l n="1.50.17"> Securus potes esse, nec rapacis</l>
               <l n="1.50.18"> Ullas praestigias timere dextrae.</l>
               <l n="1.50.19"> Non haec Autolycus, nec ipse posset</l>
               <l n="1.50.20"> Furari Autolyci pater sagacis,</l>
               <l n="1.50.21"> Surreptor Clariae Deus pharetrae,</l>
               <l n="1.50.22"> Titani radios, Stygi tenebras,</l>
               <l n="1.50.23"> Qui vafro queat amovere furto.</l>
               <l n="1.50.24"> At possunt tineae, potest teredo,</l>
               <l n="1.50.25"> Ac mus improbus, et situs putrescens.</l>
               <l n="1.50.26"> Quare si sapies, amice Iuli,</l>
               <l n="1.50.27"> Captivos ita detinere versus </l>
               <l n="1.50.28">Parces, ut capitis reos nocentes. </l>
               <l n="1.50.29">In lucem magis efferes apertam. </l>
               <l n="1.50.30">Nolunt Pieriae latere merces, </l>
               <l n="1.50.31">Quas famae pretium manet perennis. </l>
               <l n="1.50.32">Quodsi perpetuo legi recuses;</l>
               <l n="1.50.33"> Multo simplicius nihil reponas.</l>
            </div>
            <div>
               <head>
                  <anchor n="103"/>51. IN CAROLUM</head>
               <l n="1.51.1">Carole, memet amas, verum mea carmina damnas,</l>
               <l n="1.51.2">Hoc saltem velles, tectius ut loquerer,</l>
               <l n="1.51.3"> Parebo monitis, et flammea versibus addam;</l>
               <l n="1.51.4">Insit visceribus menta pusilla tuis.</l>
            </div>
            <div>
               <head>
                  <anchor n="105"/>52. DE GUARINO</head>
               <l n="1.52.1">Guarinum meritis parem Camillo,</l>
               <l n="1.52.2"> Quis non censeat? Ambo reddiderunt,</l>
               <l n="1.52.3"> Is regnum Latio, sed
iste linguam.</l>
            </div>
            <div>
               <head>
                  <anchor n="107"/>53. AD AGAPETUM</head>
               <l n="1.53.1">Mitte tuos tandem nobis, Agapete, libellos,</l>
               <l n="1.53.2">Mitte inquam, censor non ero, lector ero.</l>
            </div>
            <div>
               <head>
                  <anchor n="109"/>54. IN FUREM SUORUM CARMINUM</head>
               <l n="1.54.1">Quod, Valline, tui, tot habent mea carmina, libri,</l>
               <l n="1.54.2">Vis imitatorem, te rear esse, meum.</l>
               <l n="1.54.3"> Totos saepe locos, verbum transcribis ad unum,</l>
               <l n="1.54.4">Materia est mecum saepius una tibi. </l>
               <l n="1.54.5">Non imitari hoc est, laus id, non culpa fuisset,</l>
               <l n="1.54.6">Hoc est pro scriptis, edere nostra, tuis.</l>
            </div>
            <div>
               <head>
                  <anchor n="111"/>55. IN GRYLLUM</head>
               <l n="1.55.1">Nec bene, nec vere cum scribas, Grylle, vocari</l>
               <l n="1.55.2">Non bene, sed vere pseudopoeta potes.</l>
            </div>
            <div>
               <head>
                  <anchor n="113"/>56. SUUM OPUS MODESTE LAUDAT</head>
               <l n="1.56.1">Non est hic, studiosa turba, non est </l>
               <l n="1.56.2">Festivissimus ille Martialis. </l>
               <l n="1.56.3">Verum simia Martialis
haec est,</l>
               <l n="1.56.4"> Cui tu, non quoties sacro poetae,</l>
               <l n="1.56.5"> Sed duntaxat ea vacabis hora,</l>
               <l n="1.56.6"> Qua cum simiola
  voles iocari.</l>
            </div>
            <div>
               <head>
                  <anchor n="115"/>57. AD LAURENTIUM</head>
               <l n="1.57.1">Quod mea, Laurenti, placide munuscula sumis,</l>
               <l n="1.57.2">Quam si tu tribuas, plus, mihi crede, facis, </l>
               <l n="1.57.3">Donator det magna licet; maiora rependit,</l>
               <l n="1.57.4">Qui devinciri se sinit officio.</l>
            </div>
            <div>
               <head>
                  <anchor n="117"/>58. LAUDAT CARMINA TITI STROZZAE</head>
               <l n="1.58.1">Edita Stroccigenae iam vatis Erotica tota</l>
               <l n="1.58.2">Vulgus in urbe sonat, culte Tibulle, vale.</l>
            </div>
            <div>
               <head>
                  <anchor n="119"/>59. IN PAULUM</head>
               <l n="1.59.1">Orationem, Paule, tu prosam dictas,</l>
               <l n="1.59.2"> Ego dulce carmen concino, sed ut censent</l>
               <l n="1.59.3"> Sane haud
maligni iudices, nec indocti,</l>
               <l n="1.59.4"> Ambo figuris utimur parum bellis;</l>
               <l n="1.59.5"> Facio archaismos, Paule,
ego, et metaplasmos,</l>
               <l n="1.59.6"> Tu barbarismos et facis soloecismos.</l>
            </div>
            <div>
               <head>
                  <anchor n="121"/>60. DE LAUDIBUS GUARINI</head>
               <l n="1.60.1">Si mihi gemmato, propinet Iuppiter, auro,</l>
               <l n="1.60.2">Dulcia Dardania, pocula mixta, manu; </l>
               <l n="1.60.3">Non ego divinos malim potare liquores,</l>
               <l n="1.60.4">Quam quod Guarini, nectar ab ore fluit.</l>
            </div>
            <div>
               <head>
                  <anchor n="123"/>61. IN GASPAREM</head>
               <l n="1.61.1">Cum duo mitto tibi, reddis mihi carmina centum,</l>
               <l n="1.61.2">Sic tanquam numero sit superare satis.</l>
               <l n="1.61.3"> Sed nil, Gaspar, agis, nam libro Persius uno,</l>
               <l n="1.61.4">Quam longam Marsi vicit Amazoniden?</l>
            </div>
            <div>
               <head>
                  <anchor n="125"/>62. AD RUFUM</head>
               <l n="1.62.1">De brevitate mei miraris, Rufe, libelli;</l>
               <l n="1.62.2">Qui malus est, adeo qui brevis esse potest?</l>
            </div>
            <div>
               <head>
                  <anchor n="127"/>63. CUIDAM ARDUA SUADENTI</head>
               <l n="1.63.1">Quae mihi misisti Clarium redolentia vatem,</l>
               <l n="1.63.2">Accepi placido, carmina docta, sinu. </l>
               <l n="1.63.3">In quibus altarum memorans praeconia laudum</l>
               <l n="1.63.4">Siderei tollis me super astra poli, </l>
               <l n="1.63.5">Ac me sanguineas hortaris dicere, pugnas,</l>
               <l n="1.63.6">Et tot magnanimum splendida gesta ducum. </l>
               <l n="1.63.7">Si mihi Pierium praestabit Apollo favorem,</l>
               <l n="1.63.8">Parebo monitis, clare poeta, tuis. </l>
               <l n="1.63.9">Sed mihi Castalium nec spirant pectora nectar,</l>
               <l n="1.63.10">Nec sunt Aonio labra rigata lacu. </l>
               <l n="1.63.11">Non mihi Pegaseae veniunt in carmina vires,</l>
               <l n="1.63.12">Ut possim tantos edere voce duces. </l>
               <l n="1.63.13">Non verso tantum tenero sub pectore robur,</l>
               <l n="1.63.14">Tanta negant humeri pondera ferre mei. </l>
               <l n="1.63.15">Postmodo maturis fuero cum doctior annis,</l>
               <l n="1.63.16">Si potero monitus forte subibo tuos, </l>
               <l n="1.63.17">Interea fixum teneas sub corde Ioannem,</l>
               <l n="1.63.18">Digna Maronea carmina voce canens.</l>
            </div>
            <div>
               <head>
                  <anchor n="129"/>64. DE SE IPSO</head>
               <l n="1.64.1">Laudas me nimium, priscis et vatibus aequas,</l>
               <l n="1.64.2">Mentiris, novi; me tamen, Ode, iuvat.</l>
            </div>
            <div type="poesis-epigramma" met="hexameter">
               <head>
                  <anchor n="131"/>65. TETRASTICHON IN GUARINUM VERONENSEM</head>
               <l n="1.65.1">Interpres Graios transfers, Leonarde, libellos, </l>
               <l n="1.65.2">Poggius Arpinae <corr>sectatur</corr> fulmina linguae,
</l>
               <l n="1.65.3">Blanda Panormigenam delectant carmina vatem, </l>
               <l n="1.65.4">At Verona, tuus transfert, canit, orat, alumnus.</l>
            </div>
            <div>
               <head>
                  <anchor n="133"/>66. AD CLEMENTEM</head>
               <l n="1.66.1">Tempus, ais Clemens, edi mea carmina; Nunquid</l>
               <l n="1.66.2">Iam nonus, postquam scripsimus, annus adest?</l>
            </div>
            <div>
               <head>
                  <anchor n="135"/>67. IN PROSPERUM</head>
               <l n="1.67.1">Non bona me iactes epigrammata fingere, Prosper;</l>
               <l n="1.67.2">Verum est, confiteor; tu meliora facis.</l>
            </div>
            <div>
               <head>
                  <anchor n="137"/>68. IN GRYLLUM</head>
               <l n="1.68.1">Aurea Pythagoras, argentea carmina fecit</l>
               <l n="1.68.2">Phocylides; sed tu plumbea, Grylle, facis.</l>
            </div>
            <div>
               <head>
                  <anchor n="139"/>69. AD GUARINUM</head>
               <l n="1.69.1">Phoebum Graecia, gens Latina Faunum, </l>
               <l n="1.69.2">Hammonem Libye, Pharos Serapin, </l>
               <l n="1.69.3">Consultum in dubiis,
Guarine, adibant.</l>
               <l n="1.69.4"> Te toto simul orbe confluentes</l>
               <l n="1.69.5"> Accedunt populi, tua ut beata</l>
               <l n="1.69.6"> Tingant arida corda disciplina.</l>
            </div>
            <div>
               <head>
                  <anchor n="141"/>70. IN CAROLUM</head>
               <l n="1.70.1">Antiquarius es, dicis mihi Carole; certe;</l>
               <l n="1.70.2">Sed peius multo est esse neotericum.</l>
            </div>
            <div>
               <head>
                  <anchor n="143"/>71. IN RUFUM</head>
               <l n="1.71.1">Ne scribam prohibes, et immerenti <gap/>
               </l>
               <l n="1.71.2"> Lecturos mea peieras minores. </l>
               <l n="1.71.3">At nos et tua, Rufe, lectitamus.</l>
            </div>
            <div>
               <head>
                  <anchor n="145"/>72. IN CAROLUM</head>
               <l n="1.72.1">Carole, me laudas, verum mea carmina culpas,</l>
               <l n="1.72.2">Praecipis et saltem tectius illa loqui.</l>
               <l n="1.72.3"> Parebo monitis et flammea versibus addam;</l>
               <l n="1.72.4">Insit visceribus, menta pusilla, tuis.</l>
            </div>
            <div>
               <head>
                  <anchor n="147"/>73. FRAGMENTUM EPIGRAMMATIS ALICUIUS, AD GUARINUM</head>
               <l n="1.73.1">Dulce nec eloquium linguae, quo Nestora vincis,</l>
               <l n="1.73.2">Nec qua praecellis Nirea, forma decens,</l>
               <gap/>
            </div>
            <div>
               <head>
                  <anchor n="149"/>74. AD TROÏLUM</head>
               <l n="1.74.1">Vis tua facta canam, nec vis dare, Troïle, quicquam,</l>
               <l n="1.74.2"> Sed dicis: Tua sic fama perennis erit. </l>
               <l n="1.74.3">Nil de te scribam licet, hoc Tirynthius heros,</l>
               <l n="1.74.4"> Hoc Ithacus nobis, hoc dabit Aeacides, </l>
               <l n="1.74.5">Vel Pagasaea ratis, vel mutua vulnera fratrum,</l>
               <l n="1.74.6"> Vel pars Romanae quaelibet historiae. </l>
               <l n="1.74.7">Quid, quod tu pariter celebraberis? et tua semper </l>
               <l n="1.74.8"> Vivent nominibus, nomina iuncta, meis? </l>
               <l n="1.74.9">Aut etiam si me, neglectus omiserit index,</l>
               <l n="1.74.10"> Te tamen insignem pagina tota seret. </l>
               <l n="1.74.11">Nil ago; cunctaris pretium taxare poetae;</l>
               <l n="1.74.12">Haec summa est; vel da, Troïle, vel taceo.</l>
            </div>
            <div>
               <head>
                  <anchor n="151"/>75. AD EUNDEM</head>
               <l n="1.75.1">Troïle, non tantum nostrae mea carmina prosunt,</l>
               <l n="1.75.2">Sed famae prosunt amplius illa tuae. </l>
               <l n="1.75.3"> Fac tamen amborum ponantur commoda in aequo;</l>
               <l n="1.75.4">Sic etiam medium iure subibis onus. </l>
               <l n="1.75.5">Pallori nostro sit inanis gloria merces,</l>
               <l n="1.75.6">At vobis constet, quod venit inde, decus. </l>
               <l n="1.75.7">Si pro me non vis, vel pro te, Troïle, solvas,</l>
               <l n="1.75.8">Perdo meam partem, perdere nolo tuam. </l>
               <l n="1.75.9">Hoc eme de nostro, gratis hoc sume, libello,</l>
               <l n="1.75.10">Qui sua partitur non vel iniquus homo est.</l>
            </div>
            <div>
               <head>
                  <anchor n="153"/>76. IN UGONEM</head>
               <l n="1.76.1">Barbara me mater quod protulit, obiicis, Ugo;</l>
               <l n="1.76.2">De Phrygia nati sunt genitrice Dei.</l>
            </div>
            <div>
               <head>
                  <anchor n="155"/>77. IN PHILITICUM</head>
               <l n="1.77.1">Ne nimium tumeas, Philitice, novimus omnes,</l>
               <l n="1.77.2">Qua tibi sit geminus nobilitate parens,</l>
               <l n="1.77.3"> Altera nam cubito nares emungit, at alter</l>
               <l n="1.77.4">Non spuit in terram sit nisi festa dies.</l>
            </div>
            <div>
               <head>
                  <anchor n="157"/>78. AD GRYLLUM</head>
               <l n="1.78.1">Mordes, et patria pastum me dicis ab ursa,</l>
               <l n="1.78.2">Tam durus videor, tam tibi, Grylle, ferox.</l>
               <l n="1.78.3"> Pannonis ursa dedit lac nobis, Grylle, fatemur,</l>
               <l n="1.78.4">At non ursa tibi, sed lupa, Grylle, dedit.</l>
            </div>
            <div>
               <head>
                  <anchor n="159"/>79. AD EUNDEM</head>
               <l n="1.79.1">Merdas, Grylle, tuas, meo libello</l>
               <l n="1.79.2"> Te detergere velle comminaris.</l>
               <l n="1.79.3"> Tergas, Grylle, licet; modo cruentas.</l>
            </div>
            <div>
               <head>
                  <anchor n="161"/>80. IN EUNDEM</head>
               <l n="1.80.1">Grylle, caca in nostrum, non deprecor improbe, librum,</l>
               <l n="1.80.2">Dum tantum mixto sanguine, Grylle, caces.</l>
            </div>
            <div>
               <head>
                  <anchor n="163"/>81. DE DIVITE LAUDANTE PAUPERIEM</head>
               <l n="1.81.1">Candida restituit versi clementia fati,</l>
               <l n="1.81.2">Tristior abstulerat quas tibi casus opes.</l>
               <l n="1.81.3"> Laudata veterum tu paupertate virorum,</l>
               <l n="1.81.4">De Cincinnatis disseris et Curiis. </l>
               <l n="1.81.5">Sic ubi securos tetigit iam navita portus,</l>
               <l n="1.81.6">Ventorum faciles despicit ille minas. </l>
               <l n="1.81.7">Cum miser es, mihi tunc, Matthia, Stoicus esto,</l>
               <l n="1.81.8">Nunc impune tibi fortia verba volant.</l>
            </div>
            <div>
               <head>
                  <anchor n="165"/>82. DE NASO CYRI ET GRYLLI</head>
               <l n="1.82.1">Cyrus erat Persis naso gratissimus unco;</l>
               <l n="1.82.2">Invisus tota est Gryllus in Ausonia.</l>
            </div>
            <div>
               <head>
                  <anchor n="167"/>83. IN UGONEM</head>
               <l n="1.83.1">In re vis omni, sapiens nimis, Ugo, videri,</l>
               <l n="1.83.2">Sed minus ille sapit, qui nimis, Ugo, sapit.</l>
            </div>
            <div>
               <head>
                  <anchor n="169"/>84. IN ARROGANTEM</head>
               <l n="1.84.1">Tu, qui tanta sapis, dic unde ciconia rostrum</l>
               <l n="1.84.2">Sic quatiat, quamvis algeat illa nihil?</l>
            </div>
            <div>
               <head>
                  <anchor n="171"/>85. DE NASO HARILLI</head>
               <l n="1.85.1">In caput exiguo, crevit breve corpus, Othoni,</l>
               <l n="1.85.2">At caput in nasum crevit, Harille, tibi.</l>
            </div>
            <div>
               <head>
                  <anchor n="173"/>86. AD RULLUM</head>
               <l n="1.86.1">Cum tibi mas paritur, laetus convivia ponis,</l>
               <l n="1.86.2">Femina si fuerit nata, perire iubes. </l>
               <l n="1.86.3">Rulle, puerperio tua iam Faustina propinquat,</l>
               <l n="1.86.4">Tempus et a medico poscere mandragoras. </l>
               <l n="1.86.5">Lesbia iam pariter, pariter Lucina vocatur,</l>
               <l n="1.86.6">At tibi sollicito pendula vota tremunt. </l>
               <l n="1.86.7">En! parit, et vulva, primum caput exit, aperta:</l>
               <l n="1.86.8">Quicquid id est, vivat, forsitan Iphis erit.</l>
            </div>
            <div type="poesis-epigramma" met="elegiacum">
               <head>
                  <anchor n="175"/>87. AD GUARINUM VERONENSEM</head>
               <l n="1.87.1">Cur, Guarine, tuos, indulgentissime patrum,</l>
               <l n="1.87.2">Non cohibes natos turpibus a vitiis? </l>
               <l n="1.87.3">An nescis pridem quid fecerit unus eorum?</l>
               <l n="1.87.4">Fecit ut ancillae sis socer ipse tuae, </l>
               <l n="1.87.5">Ut vernae sis fecit avus; iam fabula tota</l>
               <l n="1.87.6">Urbe volas, et adhuc te tua probra latent. </l>
               <l n="1.87.7">Cur, inquam, Guarine, tuos, <corr>mollissime</corr> patrum,</l>
               <l n="1.87.8">Non cohibes natos turpibus a vitiis? </l>
               <l n="1.87.9">Talia in ancillas nam si illis saepe licebunt,</l>
               <l n="1.87.10">In natas, aliis crede licere, tuas.</l>
            </div>
            <div>
               <head>
                  <anchor n="177"/>88. AD CONRADAM</head>
               <l n="1.88.1">Quod te Conradam Germania terra vocavit,</l>
               <l n="1.88.2">A conradendo nominis istud habes.</l>
            </div>
            <div>
               <head>
                  <anchor n="179"/>89. DE PHRYNE</head>
               <l n="1.89.1">Eversas reparat dum Thebas aurea Phryne,</l>
               <l n="1.89.2">Femina tam multis, una petita, viris, </l>
               <l n="1.89.3">Sacra Amphioniae fidis olim plectra secuti,</l>
               <l n="1.89.4">Nudatis montes erubuere iugis. </l>
               <l n="1.89.5">Illa levi risu, Nescitisne, improba, dixit,</l>
               <l n="1.89.6">Saxa, quid hac habeat iuris in urbe Venus? </l>
               <l n="1.89.7">Iam vos cum tenerae doceant ita currere chordae,</l>
               <l n="1.89.8">Quale nefas homines, si mea forma trahit?</l>
            </div>
            <div type="poesis-epigramma" met="elegiacum">
               <head>
                  <anchor n="181"/>90. AD GALLUM</head>
               <l n="1.90.1">Praestiteram decimis, nummos tibi mille, Calendis,</l>
               <l n="1.90.2">Exigo, <corr>tu</corr> iuras prorsus habere nihil.</l>
               <l n="1.90.3"> Quid nostra? iam redde datum, qui mutua sumpsit,</l>
               <l n="1.90.4">Is debet, non qui solvere, Galle, potest.</l>
            </div>
            <div>
               <head>
                  <anchor n="183"/>91. AD PROSPERUM</head>
               <l n="1.91.1">Quod rudis ingenio talem me terra creavit,</l>
               <l n="1.91.2">Miraris Tusci, Prosper alumne, poli.</l>
               <l n="1.91.3"> Possunt et stulti sub utrolibet aëre nasci,</l>
               <l n="1.91.4">Possunt et quorum fervida corda micant.</l>
               <l n="1.91.5"> Democriti pectus pecorosa Abdera tulerunt,</l>
               <l n="1.91.6">Crassa dedit tenuem Mantua Vergilium. </l>
               <l n="1.91.7">Tu tamen exemplis, dubitas si credere priscis,</l>
               <l n="1.91.8">Nos ambo, quales simus, et unde, vide.</l>
            </div>
            <div>
               <head>
                  <anchor n="185"/>92. DE AGNETE</head>
               <l n="1.92.1">Agnes, vita, tuos, quoties contemplor, ocellos,</l>
               <l n="1.92.2">Sidera me toties bina videre puto;</l>
               <l n="1.92.3"> Sidera sed toto, longe pulcherrima, coelo,</l>
               <l n="1.92.4">Qualia sunt nitido cum Iove nostra Venus, </l>
               <l n="1.92.5">Aut inter fixos stellarum Sirius ignes,</l>
               <l n="1.92.6">Sirius Arcturo si coeunte micet.</l>
            </div>
            <div type="poesis-epigramma" met="hendecasyllabus">
               <head>
                  <anchor n="187"/>93. OPTAT COITUM PUELLAE</head>
               <l n="1.93.1">Agnes, da mihi, quod tuo marito; </l>
               <l n="1.93.2">Quodsi des, tamen inde nil peribit. </l>
               <l n="1.93.3">Ambos quod pariter
datum iuvabit, </l>
               <l n="1.93.4">Ad quod vos opifex Deus creavit, </l>
               <l n="1.93.5">Quodsi non foret, unde gigneremur? </l>
               <l n="1.93.6">Quod
mater tua si patri negasset, </l>
               <l n="1.93.7">Nec tu nata fores, tui nec isti, </l>
               <l n="1.93.8">Qui me urunt <corr>facibus</corr> suis
ocelli. </l>
               <l n="1.93.9">Semper quod dare feminae potestis, </l>
               <l n="1.93.10">Semper sumere quod viri nequimus. </l>
               <l n="1.93.11">Quod praesens
placet, urit affuturum. </l>
               <l n="1.93.12">Nec triste est, nisi quando non habetur. </l>
               <l n="1.93.13">Quod terram replet, et
profunda ponti, </l>
               <l n="1.93.14">Quo iucundius esse nil putatur. </l>
               <l n="1.93.15">Primo quod dare virgines recusant, </l>
               <l n="1.93.16">Aeternum
dare deinde concupiscunt, </l>
               <l n="1.93.17">Quod dat Iuno Iovi, Venus Gradivo, </l>
               <l n="1.93.18">Quod mortalibus et Deae
dederunt. </l>
               <l n="1.93.19">Quod tu si dederis, lucrum assequeris, </l>
               <l n="1.93.20">Quod si non dederis, diu dolebis. </l>
               <l n="1.93.21">Respondet nihil, ergo iam negavit, </l>
               <l n="1.93.22">Sed ridet tamen, ergo iam spopondit.</l>
            </div>
            <div>
               <head>
                  <anchor n="189"/>94. AD MAGDALENAM</head>
               <l n="1.94.1">Commater mea, Magdalena, quantis</l>
               <l n="1.94.2"> Te possum precibus, misellus oro,</l>
               <l n="1.94.3"> Praestes auxilium meo
furori. </l>
               <l n="1.94.4">Priscam depereo tuam propinquam; </l>
               <l n="1.94.5">Hanc, quae continuis fere diebus, </l>
               <l n="1.94.6">Ad te ventitat,
assequente nullo, </l>
               <l n="1.94.7">Tecum lusitat, ambulat, lavatur, </l>
               <l n="1.94.8">Tecum cantilat, et tuos per hortos, </l>
               <l n="1.94.9">Cervo
saltitat ocior quadrimo. </l>
               <l n="1.94.10">Novi, quam tibi nil neget iubenti </l>
               <l n="1.94.11">Quantum consilio tuo acquiescat,
Tu si praecipias, diebus octo </l>
               <l n="1.94.12">Potum non capiet, cibo abstinebit </l>
               <l n="1.94.13">Commenda, precor, huic meos
amores, </l>
               <l n="1.94.14">Neu me despiciat, mone propinquam, </l>
               <l n="1.94.15">Quodsi plus aliquid mihi ordinares, </l>
               <l n="1.94.16">Illud quod prohibet pudor fateri, </l>
               <l n="1.94.17">Donarem tibi quicquid ipsa velles.</l>
            </div>
            <div>
               <head>
                  <anchor n="191"/>95. AD RUFUM</head>
               <l n="1.95.1">Tot tibi sunt oculi, quot habebant Gorgones omnes,</l>
               <l n="1.95.2">Egerunt tecum quam bene, Rufe, Dei!</l>
               <l n="1.95.3"> Solus habes, quod tres; effosso sed tamen uno,</l>
               <l n="1.95.4">Sit, precor, incolumis, cetera turba tibi.</l>
            </div>
            <div>
               <head>
                  <anchor n="193"/>96. AD SEVERUM</head>
               <l n="1.96.1">Misisti mihi, tot, Severe, turdos, </l>
               <l n="1.96.2">Iani scilicet ad novas Calendas, </l>
               <l n="1.96.3">Quot post primam habuit
misella tussim </l>
               <l n="1.96.4">Dentes Aelia; quot Ligia crines </l>
               <l n="1.96.5">Unum si tamen auferas et illis. </l>
               <l n="1.96.6">Tot grates
igitur tibi remitto, </l>
               <l n="1.96.7">Quot stellans oculos habebat Argus, </l>
               <l n="1.96.8">Quot centumgemini manus Gigantes,</l>
               <l n="1.96.9">Quae si forte satis, Severe, non sunt,</l>
               <l n="1.96.10"> Sint, nasos quot habet meus Philemon.</l>
            </div>
            <div>
               <head>
                  <anchor n="195"/>97. DE SE IPSO</head>
               <l n="1.97.1">Qualiter o crucior! certe modo cunnus adesset,</l>
               <l n="1.97.2">Possem ter quinas continuare vices.</l>
            </div>
            <div>
               <head>
                  <anchor n="197"/>98. DE AMICA SUA</head>
               <l n="1.98.1">Certe ego vel Proculo, si sim futuentior ipso,</l>
               <l n="1.98.2">Luxuriae possim non satis esse tuae.</l>
            </div>
            <div type="poesis-epigramma" met="elegiacum">
               <head>
                  <anchor n="199"/>99. AD PAULUM</head>
               <l n="1.99.1">Littera prima tui si nominis <corr>aspiretur</corr>,</l>
               <l n="1.99.2">Verum, Paule, tibi demum ita nomen erit.</l>
            </div>
            <div>
               <head>
                  <anchor n="201"/>100. DE SILVIA</head>
               <l n="1.100.1">Ex te concipio, meretrix mihi, Silvia, dicis,</l>
               <l n="1.100.2">Silvia, non magis hoc dicere, crede, potes; </l>
               <l n="1.100.3">Quam si per spinas incedens, Silvia, densas,</l>
               <l n="1.100.4">Dixeris: ista meum laesit iniqua pedem.</l>
            </div>
            <div>
               <head>
                  <anchor n="203"/>101. IN CARBONEM POETAM</head>
               <l n="1.101.1">Orator simul et poeta Carbo est, </l>
               <l n="1.101.2">Non est hoc aliud profecto, quam si </l>
               <l n="1.101.3">Mas et femina Carbo diceretur. </l>
               <l n="1.101.4">Sic plane Hermaphroditus ergo Carbo est.</l>
            </div>
            <div>
               <head>
                  <anchor n="205"/>102. DE LAELIA</head>
               <l n="1.102.1">Laelia, quid nostram, toties petis, improba, linguam?</l>
               <l n="1.102.2">Si iuvat, hoc totum, vipera, sorbe caput.</l>
            </div>
            <div>
               <head>
                  <anchor n="207"/>103. AD EANDEM</head>
               <l n="1.103.1">Tam coeunt artis gemini complexibus angues,</l>
               <l n="1.103.2">Ut duplex uni quis putet esse caput. </l>
               <l n="1.103.3">Ast ego sic iungi cupio, mea Laelia, tecum,</l>
               <l n="1.103.4">Ut mihi diversum nec caput esse velim.</l>
            </div>
            <div>
               <head>
                  <anchor n="209"/>104. AD PAULUM</head>
               <l n="1.104.1">Paule, superiecta quae portem veste, requiris?</l>
               <l n="1.104.2">Si te scire velim, non ea, Paule, tegam.</l>
            </div>
            <div>
               <head>
                  <anchor n="211"/>105. AD LUDOVICUM</head>
               <l n="1.105.1">Mutua cum reddam, simul ipsum me, tibi dedam,</l>
               <l n="1.105.2">Aspice quam praestem plus, Ludovice, tibi.</l>
            </div>
            <div>
               <head>
                  <anchor n="213"/>106. DE SE IPSO, CUM VIRGINITATEM AMISISSET</head>
               <l n="1.106.1">Virginitas valeas; hodie mihi forpice crinem</l>
               <l n="1.106.2">Tondeo, et abiectis sumo togam nucibus.</l>
            </div>
            <div>
               <head>
                  <anchor n="215"/>107. DE PORCIA</head>
               <l n="1.107.1">Sic ait, ardentes haurit dum Porcia prunas:</l>
               <l n="1.107.2">Vos, venerande parens, care marite, sequor.</l>
            </div>
            <div>
               <head>
                  <anchor n="217"/>108. IN BLASIUM POMILIONEM</head>
               <l n="1.108.1">Pomilio Blasi, cum te mirantia spectant</l>
               <l n="1.108.2">Lumina, succendit protinus ira iecur. </l>
               <l n="1.108.3">Esse pudet si te nanum, fuge solis ad ortus,</l>
               <l n="1.108.4">Inter Pygmaeos vel Polyphemus eris. </l>
               <l n="1.108.5">Illic sublimis solio, veneratus, in alto,</l>
               <l n="1.108.6">Gentibus exiguis iura severa dabis. </l>
               <l n="1.108.7">Illic tota tuo pugnabunt agmina ductu,</l>
               <l n="1.108.8">Advena cum pacis foedera rumpet avis. </l>
               <l n="1.108.9">Sed tibi terga tument putri deformia gibbo,</l>
               <l n="1.108.10">Surgit et e medio pectore turpe caput. </l>
               <l n="1.108.11">Amplius hoc, fateor, nos te ridemus, at illis</l>
               <l n="1.108.12">Maiorem incutiet tam nova forma metum. </l>
               <l n="1.108.13">Unde tamen subiti, tanta inclementia, morbi?</l>
               <l n="1.108.14">An nihil est quod non improba fata petant? </l>
               <l n="1.108.15">Certe sospes eras, certe conviva sedebas</l>
               <l n="1.108.16">Nobiscum ad festas, nuper et ipse, dapes. </l>
               <l n="1.108.17">Mortuus ecce iaces, nec adhuc te fabula vulgi,</l>
               <l n="1.108.18">Distulit in moesto decubuisse toro. </l>
               <l n="1.108.19">Terra tibi reliquos quantumlibet ingravet artus,</l>
               <l n="1.108.20">Sit tantum gibbo non onerosa tuo.</l>
            </div>
            <div>
               <head>
                  <anchor n="219"/>109. AD LINUM</head>
               <l n="1.109.1">Posse domi fieri sapientem te, Line, credis,</l>
               <l n="1.109.2">Unum cuncta aetas <foreign xml:lang="grc">Μητροδίδακτον</foreign> habet.</l>
            </div>
            <div>
               <head>
                  <anchor n="221"/>110. DE THEATRO VERONENSI</head>
               <l n="1.110.1">Est tibi prostibulum, quod erat, Verona, theatrum;</l>
               <l n="1.110.2">Assidue Floram nunc colit ille locus.</l>
            </div>
            <div>
               <head>
                  <anchor n="223"/>111. IN BERTUM</head>
               <l n="1.111.1">Tollis femellas, occidis, Berte, puellos,</l>
               <l n="1.111.2">Ne durum tandem, prospice, Abaddir edas.</l>
            </div>
            <div>
               <head>
                  <anchor n="225"/>112. IN CRESSAM</head>
               <l n="1.112.1">Lacte tuum nutris caprino, Cressa, puellum,</l>
               <l n="1.112.2">Numquid vis alium tollere, Cressa, Iovem?</l>
            </div>
            <div>
               <head>
                  <anchor n="227"/>113. DE URSO CINAEDO</head>
               <l n="1.113.1">Nemo est Etrusco iuvenum lascivior Urso,</l>
               <l n="1.113.2">Possedit mollem tanta libido virum. </l>
               <l n="1.113.3">Lascivam aestiva nactus qui nocte puellam,</l>
               <l n="1.113.4">Nil putat esse vices continuare novem. </l>
               <l n="1.113.5">Idem septenos discidit ut inguine culos,</l>
               <l n="1.113.6">Quae fecit maribus, sustinet ipse libens. </l>
               <l n="1.113.7">Ergo, vera licet nobis si dicere: non est,</l>
               <l n="1.113.8">Non est hic Ursus, Rufe; quid ergo? lepus.</l>
            </div>
            <div>
               <head>
                  <anchor n="229"/>114. IN GRYLLUM</head>
               <l n="1.114.1">Grylle, Lycambeos vacui mittemus Ïambos,</l>
               <l n="1.114.2">Hoc breve sufficiat nunc epigramma tibi.</l>
            </div>
            <div>
               <head>
                  <anchor n="231"/>115. IN BASINUM</head>
               <l n="1.115.1">Cum sis Basinus, cur esse Basinius optas?</l>
               <l n="1.115.2">Aptius ut fiat, littera prima cadat.</l>
            </div>
            <div>
               <head>
                  <anchor n="233"/>116. IN LEONEM CINAEDUM</head>
               <l n="1.116.1">Nunc facit id, quod vir, nunc id, quod femina debet,</l>
               <l n="1.116.2">Parte tamen patitur posteriore, Leo. </l>
               <l n="1.116.3">Hunc ego Tiresiam, vel Caenea dicere possum,</l>
               <l n="1.116.4">Ni melius dici posset Hyaena Leo.</l>
            </div>
            <div>
               <head>
                  <anchor n="235"/>117. IN GUIDONEM</head>
               <l n="1.117.1">Cum sis pauperior Codro vel Iro,</l>
               <l n="1.117.2"> Cur dives, Guide, quaeris aestimari?</l>
               <l n="1.117.3"> Conducti tibi quid,
rogo, clientes? </l>
               <l n="1.117.4">Quid falso virides vitro smaragdi? </l>
               <l n="1.117.5">Quid mentita Tyron lacerna prodest?</l>
               <l n="1.117.6">
Sortis praestigiae beatioris. </l>
               <l n="1.117.7">An passim tibi ducis invideri? </l>
               <l n="1.117.8">Nec cuiquam esse putas cor aut
ocellos? </l>
               <l n="1.117.9">Sed iam te licet esse ditiorem </l>
               <l n="1.117.10">Lydorum simul et Phrygum tyrannis </l>
               <l n="1.117.11">Ostendas, Guide; credimus, fatemur, </l>
               <l n="1.117.12">Dum sis pauperior Codro vel Iro.</l>
            </div>
            <div>
               <head>
                  <anchor n="237"/>118. AD LUNAM</head>
               <l n="1.118.1">Quid metuis? terraene umbram? magicosne susurros?</l>
               <l n="1.118.2">A torvo potius, Luna, Leone cave.</l>
            </div>
            <div>
               <head>
                  <anchor n="239"/>119. AD PERINUM</head>
               <l n="1.119.1">De te nos (tamen innocente) dicis </l>
               <l n="1.119.2">Incassum mala multa suspicari. </l>
               <l n="1.119.3">Recte id forte putas, Perine, verum </l>
               <l n="1.119.4">Culpa non vocat ille, qui meretur </l>
               <l n="1.119.5">(Insons sit licet) esse sons putari.</l>
            </div>
            <div>
               <head>
                  <anchor n="241"/>120. IN INCONSTANTEM</head>
               <l n="1.120.1">Fortunae non hac tantum ratione videris</l>
               <l n="1.120.2">Filius, assidue quod favet illa tibi; </l>
               <l n="1.120.3">Sed quod proposito nec tu persistis in uno,</l>
               <l n="1.120.4">Evehis et pravos, pellis ad ima probos. </l>
               <l n="1.120.5">Quid precor ergo tibi? nisi quod tua, pessime, mater,</l>
               <l n="1.120.6">In te etiam solitis moribus esse velit.</l>
            </div>
            <div>
               <head>
                  <anchor n="243"/>121. IN MENDACEM</head>
               <l n="1.121.1">Cum tua non ullus de te mendacia credat,</l>
               <l n="1.121.2">Mentiris soli, scilicet ipse tibi.</l>
            </div>
            <div>
               <head>
                  <anchor n="245"/>122. AD LIBERAM</head>
               <l n="1.122.1">Cum volo, tu non vis; cum nolo, Libera, tu vis;</l>
               <l n="1.122.2">Quando igitur sumes, Libera, quando dabis?</l>
            </div>
            <div>
               <head>
                  <anchor n="247"/>123. QUAESTIO ARDUA ET DIFFICILIS</head>
               <l n="1.123.1">Cur penem cunnus, cur contra mentula cunnum</l>
               <l n="1.123.2">Appetat, haec, vulgo iudice, causa facit:</l>
               <l n="1.123.3"> Cum primos homines uda ex tellure Prometheus</l>
               <l n="1.123.4">Confinxit, geminum non variavit opus. </l>
               <l n="1.123.5">Membra nec apposuit duplicem dirimentia sexum,</l>
               <l n="1.123.6">Unde novum posset se reparare genus. </l>
               <l n="1.123.7">Mox cum non aliter naturae iura manerent,</l>
               <l n="1.123.8">Discrevit propriis, corpora bina, notis. </l>
               <l n="1.123.9">Quippe puellari raptam de pectine carnem,</l>
               <l n="1.123.10">Alterius mediis fixit in inguinibus. </l>
               <l n="1.123.11">Inde suam partem semper locus ille requirit,</l>
               <l n="1.123.12">Inde suum semper pars petit illa locum.</l>
            </div>
            <div>
               <head>
                  <anchor n="249"/>124. AD LUPUM</head>
               <l n="1.124.1">Vel metuunt vel amant, qui te, Lupe, non bene norunt;</l>
               <l n="1.124.2">Ast ego qui novi, nec metuo, nec amo.</l>
            </div>
            <div>
               <head>
                  <anchor n="251"/>125. IN PROSPERUM</head>
               <l n="1.125.1">Quam te, Prosper, amem, potes hoc cognoscere solo,</l>
               <l n="1.125.2">In coelum e terris te quod abire velim.</l>
            </div>
            <div>
               <head>
                  <anchor n="253"/>126. AD AMICAM</head>
               <l n="1.126.1">Heu mihi! tam tarde congressi, tam cito quare</l>
               <l n="1.126.2">Digredimur? nec fas longius esse simul?</l>
               <l n="1.126.3"> Hos ego complexus tunc vellem, vita, resolvi,</l>
               <l n="1.126.4">Quercubus implexae cum caderent hederae.</l>
               <l n="1.126.5"> Haec ego tum cuperem disiungi basia, quando</l>
               <l n="1.126.6">Desereret concham lubrica concha suam.</l>
               <l n="1.126.7"> Consortes utinam Veneris sic vincla catenent,</l>
               <l n="1.126.8">Haeret ut implicito cum cane nexa canis!</l>
            </div>
            <div>
               <head>
                  <anchor n="255"/>127. AD GALLIONEM</head>
               <l n="1.127.1">Gallio, quid prensas? quid adhuc, infeste, resistis?</l>
               <l n="1.127.2">Si caveat, satis est, qui rediturus abit.</l>
            </div>
            <div type="poesis-epigramma" met="elegiacum">
               <head>
                  <anchor n="257"/>128. IN NON RESTITUENTEM MUTUUM</head>
               <l n="1.128.1">Plus me <corr>te</corr> perdis, data quod duo reddere non vis,</l>
               <l n="1.128.2">Si duo <sic>reddisses</sic>, mille daturus eram.</l>
            </div>
            <div>
               <head>
                  <anchor n="259"/>129. IN LUCIAM</head>
               <l n="1.129.1">Immerito plane succenses. Lucia, nobis,</l>
               <l n="1.129.2">Prodita sit tanquam res tua voce mea. Prodita</l>
               <l n="1.129.3"> voce mea non est. Unde ergo loquuntur</l>
               <l n="1.129.4">Vicini? et tota rursus in urbe sonat? An, rogo, tu</l>
               <l n="1.129.5"> quenquam tam surdum existere credis,</l>
               <l n="1.129.6">Qui non ballistas audiat et tonitrus?</l>
            </div>
            <div>
               <head>
                  <anchor n="261"/>130. IN MENDACEM</head>
               <l n="1.130.1">Te, non nos, fallis, cum nos ea credere credis.</l>
               <l n="1.130.2">Credere tute, alio quae referente, neges. </l>
               <l n="1.130.3">Desine mentiri, iam desine dicere, demens,</l>
               <l n="1.130.4">Quae vix crediderit morio Musicius.</l>
            </div>
            <div>
               <head>
                  <anchor n="263"/>131. IN CAROLUM</head>
               <l n="1.131.1">Aureolos abs te peterem cum forte novenos,</l>
               <l n="1.131.2">Utebar multis, Carole, blanditiis, </l>
               <l n="1.131.3">Nec dominum, nec te regem appellare verebar,</l>
               <l n="1.131.4">Tunc frugi et pulcher, doctus et acer eras.</l>
               <l n="1.131.5"> Miraris quod te contra nunc, Carole, culpo;</l>
               <l n="1.131.6">Non ego, sed tempus dixerat illa tibi.</l>
            </div>
            <div>
               <head>
                  <anchor n="265"/>132. IN PRISCAM</head>
               <l n="1.132.1">Quid tibi cum claudo, dicebam, Prisca, marito?</l>
               <l n="1.132.2">Optimus est claudus, Prisca, fututor, ait.</l>
            </div>
            <div>
               <head>
                  <anchor n="267"/>133. DE AMORE SUO IN LEDAM PUELLAM</head>
               <l n="1.133.1">Flava Cupidineis laesit me Leda sagittis,</l>
               <l n="1.133.2">Nubere digna Deo; gignere digna Deos. </l>
               <l n="1.133.3">Haec mihi nescio quas continget capta per artes,</l>
               <l n="1.133.4">Nam servat clausas, Tyndarus ipse fores. </l>
               <l n="1.133.5">Si via nulla patet, nisi quam mens alta Tonantis</l>
               <l n="1.133.6">Commenta est; et me candida pluma tegat.</l>
            </div>
            <div>
               <head>
                  <anchor n="269"/>134. FRAGMENTUM EPIGRAMMATIS ALICUIUS</head>
               <l n="1.134.1">Tu mihi per terras, nec non iurata per undas,</l>
               <l n="1.134.2">Laeva tibi pontum, dextra premebat humum.</l>
               <gap/>
            </div>
            <div>
               <head>
                  <anchor n="271"/>135. AD RINUCIUM</head>
               <l n="1.135.1">Sunt natae tibi nubiles, Rinuci, </l>
               <l n="1.135.2">Moratae satis et satis decentes. </l>
               <l n="1.135.3">Has tu tradere nuptui
laboras, </l>
               <l n="1.135.4">Ac toto generos foro requiris. </l>
               <l n="1.135.5">Sed sic aedibus intimis retrusas </l>
               <l n="1.135.6">Custodis, uti
Perseos parentem </l>
               <l n="1.135.7">Argivus socer aurei Tonantis. </l>
               <l n="1.135.8">Non illas, miser, ad sacella, sanctas </l>
               <l n="1.135.9">Non
accedere praedicationes </l>
               <l n="1.135.10">Permittis, quoties pater Rubertus. </l>
               <l n="1.135.11">Rauca se crucifigit in cathedra.
</l>
               <l n="1.135.12">Nedum visere festa, vel choreas, </l>
               <l n="1.135.13">Per convivia vel sinis vagari, </l>
               <l n="1.135.14">Aut communibus interesse
ludis. </l>
               <l n="1.135.15">Non est haec via filias locandi, </l>
               <l n="1.135.16">O vicine pater; meo nec unquam </l>
               <l n="1.135.17">Hunc tu consilio
modum sequeris. </l>
               <l n="1.135.18">Sed venalia mercium tuarum, </l>
               <l n="1.135.19">Prima fronte locabis officinae, </l>
               <l n="1.135.20">Imis nec
penetralibus recondes. </l>
               <l n="1.135.21">Tali tractus ut hospes illecebra, </l>
               <l n="1.135.22">Vel nolens emat, et nec autumanti</l>
               <l n="1.135.23">
Securum tibi promat arrhabonem. </l>
               <l n="1.135.24">Omnis, iudicio meo, Rinuci, </l>
               <l n="1.135.25">Maturae genitor viro puellae,</l>
               <l n="1.135.26">Mores debet habere venditoris.</l>
            </div>
            <div>
               <head>
                  <anchor n="273"/>136. AD PROSPERUM</head>
               <l n="1.136.1">Qui centena tuo numeravit nomine nobis,</l>
               <l n="1.136.2">Attulit is nullum, Prosper, epistolium; </l>
               <l n="1.136.3">An veritus non es centum cui credere numos,</l>
               <l n="1.136.4">Es veritus totidem credere litterulas?</l>
            </div>
            <div>
               <head>
                  <anchor n="275"/>137. DE AMBROSIO</head>
               <l n="1.137.1">Non instrumento grandi, non testibus amplis</l>
               <l n="1.137.2">In causa quicquam proficit Ambrosius. </l>
               <l n="1.137.3">Lis sibi cum Thecla est, sed quicquid pondere magno</l>
               <l n="1.137.4">Proferat Ambrosius, nil nisi Thecla negat.</l>
            </div>
            <div>
               <head>
                  <anchor n="277"/>138. IN CELSUM</head>
               <l n="1.138.1">Dico prudentem, dico te, Celse, disertum,</l>
               <l n="1.138.2">Omnia tu credis, mentiar ipse licet.</l>
            </div>
            <div type="poesis-epigramma" met="hendecasyllabus">
               <head>
                  <anchor n="279"/>139. CONQUERITUR, QUOD SE SOCII AD LUPANAR SEDUXISSENT</head>
               <l n="1.139.1">Quo me, quo trahitis, mei sodales? </l>
               <l n="1.139.2">Ad foedum, puto, adimus lupanar. </l>
               <l n="1.139.3">Nam quis tam procul hic
locus recessit, </l>
               <l n="1.139.4">Post pomoeria sacra, post tot hortos, </l>
               <l n="1.139.5">Cellis vilibus et frequens cathedris?</l>
               <l n="1.139.6">
Fucatae quibus insident puellae, </l>
               <l n="1.139.7">Structuris caput arduae superbis, </l>
               <l n="1.139.8">Collo pendula vela
gestitantes, </l>
               <l n="1.139.9">Nec pressae teretes sinu <corr>mamillas</corr>. </l>
               <l n="1.139.10">Quidnam hoc? ille manu retractat, </l>
               <l n="1.139.11">Ille
amplectitur, hic perosculatur, </l>
               <l n="1.139.12">In cellam praeit ille subsequentem. </l>
               <l n="1.139.13">Ite hinc, ite, malam in
crucem, scelesti; </l>
               <l n="1.139.14">Non vos ducere me deambulatum </l>
               <l n="1.139.15">Dixistis, simul ire cum negarem? </l>
               <l n="1.139.16">Hoc me iam indice resciet Guarinus.</l>
            </div>
            <div>
               <head>
                  <anchor n="281"/>140. QUALEM OPTET AMICAM</head>
               <l n="1.140.1">Si iaceat mecum laeta et lasciva, licebit</l>
               <l n="1.140.2">Ne sit bella nimis, neve puella nimis. </l>
               <l n="1.140.3">Non tristis facies, non me rudis allicit aetas.</l>
               <l n="1.140.4">Omnibus his unam plus amo nequitiam.</l>
            </div>
            <div>
               <head>
                  <anchor n="283"/>141. IN ADULTERUM</head>
               <l n="1.141.1">Cum vicina magis sectare cubilia Crispo,</l>
               <l n="1.141.2">Uxorem quare non potes, Arbe, tuam? </l>
               <l n="1.141.3">An tibi securo languet permissa voluptas?</l>
               <l n="1.141.4">Nec nisi in illicito mentula amore viget?</l>
            </div>
            <div>
               <head>
                  <anchor n="285"/>142. IN CYPRIANUM</head>
               <l n="1.142.1">Quo tibi personam? Nudo licet ore vageris,</l>
               <l n="1.142.2">Omnes larvatum te, Cypriane, putant.</l>
            </div>
            <div>
               <head>
                  <anchor n="287"/>143. AD GALEOTTUM</head>
               <l n="1.143.1">Cum nec amicitia nobis sit iunctior ullus,</l>
               <l n="1.143.2">Nec Permessiacis tam madefactus aquis,</l>
               <l n="1.143.3"> Carmina Marcelli patrios solantia luctus,</l>
               <l n="1.143.4">Iudicio misi discutienda tuo. </l>
               <l n="1.143.5">Non ego nunc abs te plausus expecto crepantes,</l>
               <l n="1.143.6">Nec vanum clames ut, Galeotte, <foreign xml:lang="grc">σοφως</foreign>; </l>
               <l n="1.143.7">Ista dabit vulgus, vel garrula turba clientum,</l>
               <l n="1.143.8">Tu fac, Quintilio me recitasse putem.</l>
            </div>
            <div>
               <head>
                  <anchor n="289"/>144. EPITAPHIUM VALERII MARCELLI</head>
               <l n="1.144.1">Improba ni tenerum, Valeri te, fata tulissent,</l>
               <l n="1.144.2">Esses Marcellae, fama secunda, domus.</l>
               <l n="1.144.3"> Tecum spes Venetum, tecum solatia matris,</l>
               <l n="1.144.4">Tecum deliciae disperiere patris. </l>
               <l n="1.144.5">Si probitas, si forma, Deos, si lingua moveret,</l>
               <l n="1.144.6">Nestoris aetatem vivere dignus eras. </l>
               <l n="1.144.7">Mota erat his Clotho, Lachesis non ipsa negabat,</l>
               <l n="1.144.8">Tertia sed rupit stamina pulla soror.</l>
            </div>
            <div>
               <head>
                  <anchor n="291"/>145. DE SIGNO AMPHITRYONIS</head>
               <l n="1.145.1">Phoebus quadriiugo surgit cum lampade curru,</l>
               <l n="1.145.2">Bellantis signum hoc Amphitryonis erat.</l>
            </div>
            <div>
               <head>
                  <anchor n="293"/>146. IN LUCIAM</head>
               <l n="1.146.1">Hunc cum, Lucia, mentulatiorem, </l>
               <l n="1.146.2">Qui nasatior est, inepta credas, </l>
               <l n="1.146.3">Rivali puto me carere summo, </l>
               <l n="1.146.4">Quod nondum tibi visus est Philemon.</l>
            </div>
            <div>
               <head>
                  <anchor n="295"/>147. DE GALESO</head>
               <l n="1.147.1">Non credis nostro cur Praetor inique, Galeso?</l>
               <l n="1.147.2">Legitimos testes nonne Galesus habet?</l>
            </div>
            <div>
               <head>
                  <anchor n="297"/>148. IN AULUM</head>
               <l n="1.148.1">Nil satis, Aule, tibi est, cupis omnia et omnia captas,</l>
               <l n="1.148.2">Quid dignum factis imprecer, Aule, tuis? </l>
               <l n="1.148.3">Aut tibi, quanta Midae fuerat, sit copia rerum,</l>
               <l n="1.148.4">Aut Erysichthonia discruciare fame.</l>
            </div>
            <div>
               <head>
                  <anchor n="299"/>149. AD GALLIONEM</head>
               <l n="1.149.1">Si nec legitimi curas chirographa ligni,</l>
               <l n="1.149.2">Nec te nostra fides, numina nostra movent,</l>
               <l n="1.149.3"> Securum faxo te praestet idoneus auctor,</l>
               <l n="1.149.4">An dubitas etiam credere pontifici?</l>
            </div>
            <div>
               <head>
                  <anchor n="301"/>150. AD GUARINUM</head>
               <l n="1.150.1">Perlegeres nostrum cum forte, Guarine, libellum,</l>
               <l n="1.150.2">Dixisti (ut perhibent): haec ego non doceo. </l>
               <l n="1.150.3">Non haec tu, venerande, doces, Guarine, fatemur,</l>
               <l n="1.150.4">Sed quibus haec fiunt, illa, Guarine, doces.</l>
            </div>
            <div>
               <head>
                  <anchor n="303"/>151. IN PINDOLAM</head>
               <l n="1.151.1">Quid mihi, nescio cur, arrides, Pindola, semper?</l>
               <l n="1.151.2">Istud non novi, qua ratione facis. </l>
               <l n="1.151.3">Nil unquam de te merui bene; nil tibi certe</l>
               <l n="1.151.4">Ante dedi, sed nec forte deinde dabo. </l>
               <l n="1.151.5">Crustula tu nobis tamen et diapasmata donas,</l>
               <l n="1.151.6">Vel ficos plena castaneasve manu. </l>
               <l n="1.151.7">Saepe ultro calamum largiris, saepe papyrum,</l>
               <l n="1.151.8">Saepe mihi dicis: sum tuus, esto meus. </l>
               <l n="1.151.9">Qui reblandiri norunt, blandire Latinis,</l>
               <l n="1.151.10">Pindola, dedidici nondum ego barbariem.</l>
            </div>
            <div>
               <head>
                  <anchor n="305"/>152. IN LUPUM</head>
               <l n="1.152.1">Grandem te et luscum, vere Cyclopa vocamus,</l>
               <l n="1.152.2">Verius id fiet cum, Lupe, caecus eris.</l>
            </div>
            <div>
               <head>
                  <anchor n="307"/>153. DE MONADE ET DYADE, NUMERIS</head>
               <l n="1.153.1">Quid sit prima Monas summae Deitatis imago, </l>
               <l n="1.153.2">Mascula dividuas admittere nescia partes, </l>
               <l n="1.153.3">Non
numerus, verum numeri pollentis origo. </l>
               <l n="1.153.4">Haec Dyadem geminata creet, quam prima secare </l>
               <l n="1.153.5">Possit, et imbellem referat, ceu femina, sexum.</l>
            </div>
            <div>
               <head>
                  <anchor n="309"/>154. IN THECLAM</head>
               <l n="1.154.1">Dum culta incedis, maior mihi, Thecla, videris, </l>
               <l n="1.154.2">Quam fuit Alcmene, quam fuit Andromache;</l>
               <l n="1.154.3">Stringere cum nudam volui, tunc corpore maius </l>
               <l n="1.154.4">Deplumata tuo noctua corpus habet.</l>
            </div>
            <div type="poesis-epigramma" met="elegiacum">
               <head>
                  <anchor n="311"/>155. DE SUA AETATE</head>
               <l n="1.155.1">Sextus hic et decimus vitae mihi ducitur annus,</l>
               <l n="1.155.2">Si nato verum tradidit ipsa parens,</l>
               <l n="1.155.3"> Septimus <corr>accedet</corr>, cum flava cucurrerit aestas,</l>
               <l n="1.155.4">Mitior et Phoebum devehet Erigone. </l>
               <l n="1.155.5">Iam mihi vox gravior, iam pubes inguina circum-</l>
               <l n="1.155.6">Serpit, et in Venerem mentula saepe tumet.</l>
               <l n="1.155.7"> Ignea iam visa vibrantur corda puella,</l>
               <l n="1.155.8">Iam mihi per somnum lintea saepe madent. </l>
               <l n="1.155.9">Eminus hinc igitur moneo, liberte, recedas,</l>
               <l n="1.155.10">Quem puero comitem cura paterna dedit. </l>
               <l n="1.155.11">Cedat et hircoso trux cum tutore magister,</l>
               <l n="1.155.12">Nec iuris quisquam me vetet esse mei. </l>
               <l n="1.155.13">Hac nucibus, teneris hac luce renuntio bullis,</l>
               <l n="1.155.14">Hac decus Ausoniae sumo virile togae.</l>
            </div>
            <div>
               <head>
                  <anchor n="313"/>156. AD IUSTINAM</head>
               <l n="1.156.1">Mel, Iustina, meum, mea cara sororcula, quare</l>
               <l n="1.156.2">Missa remisisti, munera nostra, tibi? </l>
               <l n="1.156.3">Non ideo misi, quo te corrumpere vellem,</l>
               <l n="1.156.4">Sit procul a nobis hic, mea vita, furor. </l>
               <l n="1.156.5">Sed magis ut scires, quam te devotus amarem,</l>
               <l n="1.156.6">Vult aliquo nosci pignore castus amor. </l>
               <l n="1.156.7">Qualiter offensam valeas pensare, requiris?</l>
               <l n="1.156.8">Tu mihi fac mittas, ut nec ego accipiam.</l>
            </div>
            <div>
               <head>
                  <anchor n="315"/>157. IN LAPPUM</head>
               <l n="1.157.1">Pauper eram, tunc me nec noscere, Lappe, volebas,</l>
               <l n="1.157.2">Sum locuples, offers mutua, Lappe, decem. </l>
               <l n="1.157.3">Sume, triplum dono, sed conditione sub illa,</l>
               <l n="1.157.4">Ut miser adverso Numine semper agas.</l>
            </div>
            <div>
               <head>
                  <anchor n="317"/>158. IN SYLLAM</head>
               <l n="1.158.1">Cum debes mihi, Sylla, fingis iram, </l>
               <l n="1.158.2">Ne te scilicet aes meum reposcam, </l>
               <l n="1.158.3">Sed dicam: tibi habe,
modo gravari </l>
               <l n="1.158.4">Desistas, et ut ante, sis amicus. </l>
               <l n="1.158.5">At nunquam hoc ego dixerim, sed illud:</l>
               <l n="1.158.6">
Quantum me libet oderis, licebit, </l>
               <l n="1.158.7">Obtrectes, miniteris, insequaris, </l>
               <l n="1.158.8">Dum tantum mihi creditum refundas.</l>
            </div>
            <div>
               <head>
                  <anchor n="319"/>159. DE SACRILEGO</head>
               <l n="1.159.1">Terreus iste Iovem spectans, quasi talia fatur:</l>
               <l n="1.159.2">Terra, volo, mea sit, tu, pater, astra tene.</l>
            </div>
            <div>
               <head>
                  <anchor n="321"/>160. IN ADULTERUM</head>
               <l n="1.160.1">Dum quasses aliena fulcra moechus, </l>
               <l n="1.160.2">Uxori propriae, Severe, parcis. </l>
               <l n="1.160.3">Sic, cui cellula rumpitur Falerno, </l>
               <l n="1.160.4">Vicina bibit Hodus e taberna.</l>
            </div>
            <div>
               <head>
                  <anchor n="323"/>161. AD LUCIAM</head>
               <l n="1.161.1">Laesisti stultae morsu me, Lucia, linguae,</l>
               <l n="1.161.2">Nunc ego me culicem scilicet esse velim, </l>
               <l n="1.161.3">Ut possem contra te laedere; nunc ego maestus</l>
               <l n="1.161.4">Quam iaceo, fieret tam tibi amara quies.</l>
            </div>
            <div>
               <head>
                  <anchor n="325"/>162. DE NEGANTE MUTUUM</head>
               <l n="1.162.1">Mutua nescio cui dederam duo nuper amico,</l>
               <l n="1.162.2">Accepisse tamen, perfidus ille, negat. </l>
               <l n="1.162.3">Iactura o felix! o nobis utile damnum!</l>
               <l n="1.162.4">Si duo solvisset, mille daturus eram.</l>
            </div>
            <div type="poesis-epigramma" met="elegiacum">
               <head>
                  <anchor n="327"/>163. IN IUDAEUM FOENERATOREM</head>
               <l n="1.163.1">Lucanum et iuncto pariter Nasone, Maronem,</l>
               <l n="1.163.2">Redde mihi Iuda, seu mage tu Salomon. </l>
               <l n="1.163.3">Quid dubitas? ego tres olim tibi nempe libellos,</l>
               <l n="1.163.4">Inspice si Iani chartula nomen habet. </l>
               <l n="1.163.5">Quis modus usurae? sortem, inquis, foenus adaequat.</l>
               <l n="1.163.6">Si verum dicis, perfide, non redimo, </l>
               <l n="1.163.7">Hic pereant; tanti vix illos auctio vendet;</l>
               <l n="1.163.8">Insanit <corr>suamet</corr> pignora quisquis emit.</l>
            </div>
            <div>
               <head>
                  <anchor n="329"/>164. DE SE QUOD AMARE COEPISSET</head>
               <l n="1.164.1">Quod mihi divino tu saepius ore solebas</l>
               <l n="1.164.2">Dicere, nunc, Michael, exitus ecce probat.</l>
               <l n="1.164.3"> Haesimus, et totis concepimus ossibus ignem.</l>
               <l n="1.164.4">Concidit et tandem spiritus ille meus. </l>
               <l n="1.164.5">Cum te dementem dementia nostra vocabat,</l>
               <l n="1.164.6">Cum mox ridendo tu mihi risus eras. </l>
               <l n="1.164.7">Quare in amore rudi, doctissimus ipse, sodali,</l>
               <l n="1.164.8">Consilium, quaeso, confer et auxilium.</l>
            </div>
            <div>
               <head>
                  <anchor n="331"/>165. IN LINUM DOCENTEM PAEDICARE</head>
               <l n="1.165.1">Praeco salutiferi, Line flagrantissime, verbi,</l>
               <l n="1.165.2">Siccine deterres turpibus a vitiis? </l>
               <l n="1.165.3">Cum quis paedicat, fugere inquis daemonas omnes,</l>
               <l n="1.165.4">Quis non paedicet si, Line, vera refers?</l>
            </div>
            <div>
               <head>
                  <anchor n="333"/>166. DE EODEM</head>
               <l n="1.166.1">Orabam frustra, frustra ieiunus agebam,</l>
               <l n="1.166.2">Nil opis in donis, nil erat in crucibus; </l>
               <l n="1.166.3">Nam tanto diris gravius tentabar ab umbris.</l>
               <l n="1.166.4">Sed nunc paedico: daemones aufugiunt.</l>
            </div>
            <div>
               <head>
                  <anchor n="335"/>167. DE EODEM</head>
               <l n="1.167.1">Infesti possent qua daemones arte fugari,</l>
               <l n="1.167.2">Nemo prius norat; nunc Linus edocuit.</l>
            </div>
            <div>
               <head>
                  <anchor n="337"/>168. DE EODEM</head>
               <l n="1.168.1">Ite procul supera lapsi de sede maligni;</l>
               <l n="1.168.2">Formosus nostro est Troilus in gremio.</l>
            </div>
            <div>
               <head>
                  <anchor n="339"/>169. IN EUNDEM</head>
               <l n="1.169.1">Interpres, Line, codicum sacrorum, </l>
               <l n="1.169.2">Francisci rigidam secute sectum; </l>
               <l n="1.169.3">Audires mea forte
confitentem </l>
               <l n="1.169.4">Dum me crimina; saepe non negavi, </l>
               <l n="1.169.5">Lascivo cubuisse cum cinaedo. </l>
               <l n="1.169.6">Tu zelo, ilicet,
ac furore plenus, </l>
               <l n="1.169.7">Clamasti subito per omne templum, </l>
               <l n="1.169.8">Cur tantum facinus miser patrassem? </l>
               <l n="1.169.9">Hoc egi, Line, non libidinose, </l>
               <l n="1.169.10">Sed tetros uti daemonas fugarem.</l>
            </div>
            <div>
               <head>
                  <anchor n="341"/>170. DE THESPI</head>
               <l n="1.170.1">Coepit sordidus ore faeculento </l>
               <l n="1.170.2">Plaustris carmina vectitare Thespis.</l>
            </div>
            <div>
               <head>
                  <anchor n="343"/>171. DERIDET EUNTES ROMAM AD IUBILAEUM</head>
               <l n="1.171.1">Mille quadringentis Hyperion aureus annis</l>
               <l n="1.171.2">Adiicit haec decimae tempora Olympiadis, </l>
               <l n="1.171.3">Natus ut aeterni, qui condidit omnia, patris,</l>
               <l n="1.171.4">Prodiit intacta virgine factus homo. </l>
               <l n="1.171.5">Nunc propius quaerenda salus, et ac aethera clarum</l>
               <l n="1.171.6">Vilibus e terris maxima porta patet. </l>
               <l n="1.171.7">Iam Zephyri et Boreae gentes, Occasus et Arctos,</l>
               <l n="1.171.8">Omne quod hinc Tanais claudit et inde Tagus, </l>
               <l n="1.171.9">Romam festinant, et confluit orbis in Urbem,</l>
               <l n="1.171.10">Nec capiunt ipsae millia tanta viae. </l>
               <l n="1.171.11">Nescio credulitas haec si sua proderit ipsis,</l>
               <l n="1.171.12">Hoc scio: Pontifici proderit illa satis.</l>
            </div>
            <div>
               <head>
                  <anchor n="345"/>172. DE EODEM</head>
               <l n="1.172.1">Hispani, Galli, Sclavini, Teutones, Hunni,</l>
               <l n="1.172.2">Clavigeri petitis limina sancta Petri. </l>
               <l n="1.172.3">Quo ruitis stulti, Latios ditare Telonas?</l>
               <l n="1.172.4">Salvari in patria siccine nemo potest?</l>
            </div>
            <div type="poesis-epigramma" met="elegiacum">
               <head>
                  <anchor n="347"/>173. DE EODEM</head>
               <l n="1.173.1">Iam fora cuncta viris, meritoria cuncta replentur</l>
               <l n="1.173.2">Agmine tam denso barbara turba venit.</l>
               <l n="1.173.3"> Ipsum divitiis nullus non caupo lacesset</l>
               <l n="1.173.4">
                  <corr>Cosmum</corr>, si talis proximus annus erit.</l>
            </div>
            <div>
               <head>
                  <anchor n="349"/>174. DE CAUPONE QUI ANNO IUBILAEI DITATUS EST</head>
               <l n="1.174.1">Pastor veris opes, aestatis carpit arator,</l>
               <l n="1.174.2">Vinitor autumni, lenta quiescit hiems. </l>
               <l n="1.174.3">Nec nisi raro capit quicquam piscator et auceps,</l>
               <l n="1.174.4">Coponis nullo tempore lucra vacant.</l>
            </div>
            <div>
               <head>
                  <anchor n="351"/>175. DE EODEM</head>
               <l n="1.175.1">Nec mercatori, nec nunc ego bella gerenti,</l>
               <l n="1.175.2">Nec nautae invideo, nec, Macer, agricolae,</l>
               <l n="1.175.3"> Nec medico, nec causidico, nec, crede, poetae,</l>
               <l n="1.175.4">Coponi multum sed, Macer, invideo.</l>
            </div>
            <div>
               <head>
                  <anchor n="353"/>176. DE EODEM</head>
               <l n="1.176.1">Utere, copo, tuo, nunc utere, si sapis, anno,</l>
               <l n="1.176.2">Quam longe distant altera lustra decem.</l>
            </div>
            <div>
               <head>
                  <anchor n="355"/>177. GALEOTTI PEREGRINATIONEM IRRIDET</head>
               <l n="1.177.1">Cur et tu, rogo, cur, poeta cum sis, </l>
               <l n="1.177.2">Parnasi tamen arce derelicta, </l>
               <l n="1.177.3">Cum capsa, Galeotte, cum
bacillo, </l>
               <l n="1.177.4">Romanam peregrinus is in urbem? </l>
               <l n="1.177.5">Hoc plebs credula gentium exterarum, </l>
               <l n="1.177.6">Hoc larvas
solitum timere vulgus, </l>
               <l n="1.177.7">Hoc turbae faciant hypocritarum. </l>
               <l n="1.177.8">Tu senti mihi, quod putavit olim</l>
               <l n="1.177.9">
Vafri callidus Euathli magister, </l>
               <l n="1.177.10">Aut Divum Theodorus abnegator, </l>
               <l n="1.177.11">Vel sectae pater ille
delicatae, </l>
               <l n="1.177.12">Summum qui statuit malum dolorem. </l>
               <l n="1.177.13">Sin devotio iam beata cordi est, </l>
               <l n="1.177.14">Si torto iuvat
ambulare collo, </l>
               <l n="1.177.15">Cuncta et credere, quae dies per omnes </l>
               <l n="1.177.16">Rauca praedicat altus e cathedra</l>
               <l n="1.177.17">
Albertus pater et loquax Rubertus, </l>
               <l n="1.177.18">Gaudens lacrymulis anicularum; </l>
               <l n="1.177.19">Dilectis, age, dic valere
Musis, </l>
               <l n="1.177.20">Sacras rumpe fides, et alma Phoebi </l>
               <l n="1.177.21">Claudo carmina da fabro Deorum. </l>
               <l n="1.177.22">Nemo religiosus et poeta est.</l>
            </div>
            <div>
               <head>
                  <anchor n="357"/>178. DE MARCELLI TROPHEO</head>
               <l n="1.178.1">Rettulit hos late victis Insubribus angues</l>
               <l n="1.178.2">Marcelli nuper bellica dextra ducis. </l>
               <l n="1.178.3">Exuviae domitum testantur fortiter hostem;</l>
               <l n="1.178.4">Accipe, Sancte Leo, civis opima tui. </l>
               <l n="1.178.5">Qui modo vibrantes trifidas, qui guttura linguas</l>
               <l n="1.178.6">Fundebant celsis sibila dira iubis, </l>
               <l n="1.178.7">Collecti in parvos cristis languentibus orbes</l>
               <l n="1.178.8">Servitura tuo colla dedere iugo. </l>
               <l n="1.178.9">Talia Virromari tergo detracta ferocis</l>
               <l n="1.178.10">Obtulit Iliadae Claudius arma patri.</l>
            </div>
            <div type="poesis-epigramma" met="elegiacum">
               <head>
                  <anchor n="359"/>179. AD AENEAM SYLVIUM</head>
               <l n="1.179.1">Si <corr>Bilbitani</corr> tibi sunt epigrammata vatis,</l>
               <l n="1.179.2">Protinus huc ad nos, fac precor, illa volent,</l>
               <l n="1.179.3"> Nonne vides quantos moveat Fortuna tumultus?</l>
               <l n="1.179.4">Nec sperare sinat nos meliora timor? </l>
               <l n="1.179.5">Tempore sollicito tragicos deponere luctus</l>
               <l n="1.179.6">Convenit, et levibus pellere maesta iocis.</l>
            </div>
            <div type="poesis-epigramma" met="elegiacum">
               <head>
                  <anchor n="361"/>180. RESPONSIO</head>
               <l n="1.180.1">Causaris senium, ne mecum carmine certes,</l>
               <l n="1.180.2">Sed plus eloquio pectora cana valent. </l>
               <l n="1.180.3">Aptior est tirone rudi veteranus in armis,</l>
               <l n="1.180.4">Certius et vitulo taurus aratra movet. </l>
               <l n="1.180.5">Nos petimus, tu summa tenes; spes lubrica nobis</l>
               <l n="1.180.6">Spondet adhuc, quod iam res dedit ipsa tibi. </l>
               <l n="1.180.7">Nec dum Pegaseis te Cynthius arcet ab undis,</l>
               <l n="1.180.8">Non vox refrixit, non lyra muta silet. </l>
               <l n="1.180.9">Ergo cave, ne qua cupis excusatus haberi,</l>
               <l n="1.180.10">Accuses illa te ratione magis. </l>
               <l n="1.180.11">Quod <corr>Bilbitani</corr> rogitavi epigrammata vatis,</l>
               <l n="1.180.12">Suspecta est, video, nostra iuventa tibi. </l>
               <l n="1.180.13">Crede, precor, melius! relegi non improba possunt,</l>
               <l n="1.180.14">Lascivos, oculo praetereunte, modos. </l>
               <l n="1.180.15">Ille quidem gressu profugo mea castra petivit,</l>
               <l n="1.180.16">Sic tamen, ut redeat, cum revocabit herus.</l>
            </div>
            <div type="poesis-epigramma" met="elegiacum">
               <head>
                  <anchor n="363"/>181. EIUSDEM AD EUNDEM</head>
               <l n="1.181.1">Desine, quaeso, meas, Aenea, poscere Musas</l>
               <l n="1.181.2">Auribus et dignas esse putare tuis. </l>
               <l n="1.181.3">Non radios Phoebus Lunari sumit ab umbra,</l>
               <l n="1.181.4">Nec petit a rivis maxima Tethys aquas. </l>
               <l n="1.181.5">Adde, quod Italiae veni novus hospes ab oris,</l>
               <l n="1.181.6">Nec, si quod lusi, me comitatur opus. </l>
               <l n="1.181.7">Ipse tuos potius nobis transmitte libellos,</l>
               <l n="1.181.8">Nec <corr>dubites</corr>, censor non ero, lector ero.</l>
            </div>
            <div>
               <head>
                  <anchor n="365"/>182. AD PETRUM</head>
               <l n="1.182.1">Quid tibi, Petre, meo tulerim, scitaris, ab Istro;</l>
               <l n="1.182.2">Quod pridem e Cypro, tu mihi, Petre, tua.</l>
            </div>
            <div>
               <head>
                  <anchor n="367"/>183. DE SE IPSO</head>
               <l n="1.183.1">Sextus hic et decimus vitae mihi degitur annus,</l>
               <l n="1.183.2">Narravit nato si modo vera parens.</l>
               <l n="1.183.3"> Septimus incipiet Septembres ante Calendas,</l>
               <l n="1.183.4">Si modo producant tres mihi fila Deae.</l>
            </div>
            <div>
               <head>
                  <anchor n="369"/>184. IN CRUDELEM PRAETOREM</head>
               <l n="1.184.1">Quis Sulla hoc sanxit? dudum reus in cruce pendet,</l>
               <l n="1.184.2">Praetor nunc demum trista tribunal adit! </l>
               <l n="1.184.3">Nunc demum miseri causam cognoscit inanem!</l>
               <l n="1.184.4">Quid prodest, si iam pareat innocuus? </l>
               <l n="1.184.5">O Theta infandum! iura o praepostera dirae</l>
               <l n="1.184.6">Legis et Arctoi moribus apta poli!</l>
            </div>
            <div>
               <head>
                  <anchor n="371"/>185. DE AMBROSIO</head>
               <l n="1.185.1">Mentiris, Theodore miser: sunt Numina coelo,</l>
               <l n="1.185.2">Nec vacat omnino regia celsa poli. </l>
               <l n="1.185.3">Nil sentis, Epicure: dii mortalia curant;</l>
               <l n="1.185.4">Nec frustra in terras fulmina torta cadunt. </l>
               <l n="1.185.5">Numina, clamemus, sunt et mortalia curant,</l>
               <l n="1.185.6">Pendentem postquam cernimus Ambrosium.</l>
            </div>
            <div>
               <head>
                  <anchor n="373"/>186. IN MALCUM</head>
               <l n="1.186.1">Ieiunam tolerare sitim, sudare sub armis,</l>
               <l n="1.186.2">Frigus et insani caumata ferre canis, </l>
               <l n="1.186.3">Cum belle possis haec omnia, non potes illud.</l>
               <l n="1.186.4">Ne, facias, male sit, cum bene, Malce, tibi est.</l>
            </div>
            <div>
               <head>
                  <anchor n="375"/>187. IN DIONYSIUM</head>
               <l n="1.187.1">Perpetuis totus, Dionysi, sordibus horres,</l>
               <l n="1.187.2">Hoc vera dignum religione putas. </l>
               <l n="1.187.3">Nimirum porco non esset sanctior ullus,</l>
               <l n="1.187.4">Si faceret quenquam sordida vita probum.</l>
            </div>
            <div>
               <head>
                  <anchor n="377"/>188. IN PHILIPPUM</head>
               <l n="1.188.1">Esse meum mihi te dicebas saepe Philippum.</l>
               <l n="1.188.2">At tu, iam video, Pseudophilippus eras.</l>
            </div>
            <div>
               <head>
                  <anchor n="379"/>189. AD GEORGIUM</head>
               <l n="1.189.1">Nil mihi das, quando tristi das fronte, Georgi,</l>
               <l n="1.189.2">Larga suam faciem debet habere manus.</l>
            </div>
            <div type="poesis-epigramma" met="elegiacum">
               <head>
                  <anchor n="381"/>190. AD PAULUM</head>
               <l n="1.190.1">Occurris quoties, toties me, Paule, salutas,</l>
               <l n="1.190.2">Ut resaluteris scilicet ista facis.</l>
               <l n="1.190.3"> Quindecies una si fias obvius hora,</l>
               <l n="1.190.4">Consuetum repetis sedulus officium. </l>
               <l n="1.190.5">Si quando in summa scribo meditorve fenestra,</l>
               <l n="1.190.6">Clamatum e <corr>platea</corr> semper avere iubes. </l>
               <l n="1.190.7">Sic vaga sollicitae pereunt meditamina mentis,</l>
               <l n="1.190.8">Avolat et cerebro pulsa Thalia meo. </l>
               <l n="1.190.9">Ni fallor digitis, hodie centesima nobis</l>
               <l n="1.190.10">A te dicta modo est, et puto, quinta salus. </l>
               <l n="1.190.11">At nobis esset vitam satis una per omnem,</l>
               <l n="1.190.12">Ut superent Pylios tempora nostra dies. </l>
               <l n="1.190.13">Dum queror, ecce iterum misero fers, Paule, salutem,</l>
               <l n="1.190.14">O quam te longe, Paule, valere velim! </l>
               <l n="1.190.15">Parce, precor, tenero capiti, et crudelia differ</l>
               <l n="1.190.16">Taedia; sic semper sit tibi, Paule, salus. </l>
               <l n="1.190.17">Quodsi forte placet numero certare salutis,</l>
               <l n="1.190.18">More potes vulgi dicere mille semel.</l>
            </div>
            <div>
               <head>
                  <anchor n="383"/>191. IN GRYLLUM</head>
               <l n="1.191.1">Socratis effigiem damnavit Zopyrus olim,</l>
               <l n="1.191.2">Quid si vidisset, pessime Grylle, tuam?</l>
            </div>
            <div>
               <head>
                  <anchor n="385"/>192. AD URSUM</head>
               <l n="1.192.1">Urse, rogas, Ocni fuerim quot in urbe diebus?</l>
               <l n="1.192.2">Septem perpetuis noctibus urbe fui. </l>
               <l n="1.192.3">Quippe ubi continue nebulis latet obsitus aër,</l>
               <l n="1.192.4">Illic auctore te quis locus esse potest?</l>
            </div>
            <div>
               <head>
                  <anchor n="387"/>193. AD BARTHOLOMAEUM</head>
               <l n="1.193.1">Mutua da septem; superos et sidera testor,</l>
               <l n="1.193.2">Semper debebo, Bartholomaee, tibi.</l>
            </div>
            <div>
               <head>
                  <anchor n="389"/>194. CUIDAM PETRO</head>
               <l n="1.194.1">Ante revertetur tepidos Hyperion ad ortus,</l>
               <l n="1.194.2">Excipiet stabilem Tethyos unda polum,</l>
               <l n="1.194.3"> Riphaeis nivibus canescere desinet orbis,</l>
               <l n="1.194.4">Nullus in Oceani gurgite piscis erit. </l>
               <l n="1.194.5">Mella ferent rupes, quercus producet aristas,</l>
               <l n="1.194.6">Quam meus in Petrum diminuatur amor.</l>
            </div>
            <div>
               <head>
                  <anchor n="391"/>195. PRO CONVIVIO, AD PHILIPPUM BIBIUM</head>
               <l n="1.195.1">Quas tibi pro tanto referemus munere grates?</l>
               <l n="1.195.2">Quae dabimus meritis praemia digna, tuis?</l>
               <l n="1.195.3"> Tu decus es Bibiae lumenque propaginis ingens,</l>
               <l n="1.195.4">Tu patriam insigni laude sub astra feres.</l>
               <l n="1.195.5"> Urbs Genuae semper tanto exultabit alumno,</l>
               <l n="1.195.6">Et quondam Idaliae Cypros amata Deae. </l>
               <l n="1.195.7">Rerum opifex summus tibi det quaecunque rogabis,</l>
               <l n="1.195.8">Et tribuat factis praemia digna tuis.</l>
            </div>
            <div>
               <head>
                  <anchor n="393"/>196. AD BARTHOLOMAEUM</head>
               <l n="1.196.1">Non idcirco fidem laesi, quod credita nondum</l>
               <l n="1.196.2">Persolvi; laedam, si data reddidero. </l>
               <l n="1.196.3">Nam bene si memor es: semper debere, nec unquam</l>
               <l n="1.196.4">Reddere juravi, Bartholomaee, tibi.</l>
            </div>
            <div type="poesis-epigramma" met="elegiacum">
               <head>
                  <anchor n="395"/>197. AD ORNITUM</head>
               <l n="1.197.1">
                  <corr>Ibim</corr> cerva, canis Cyrum, lupa nutriit illos,</l>
               <l n="1.197.2">Quos gravida armifero Silvia Marte dedit.</l>
               <l n="1.197.3"> Par Dis cura tui fuit, <sic>Ornite</sic>; nam tibi parvo</l>
               <l n="1.197.4">Admovit mammas sus lutulenta suas.</l>
            </div>
            <div>
               <head>
                  <anchor n="397"/>198. AGIT GRATIAS SIGISMUNDO MAZONO</head>
               <l n="1.198.1">Ocius ite Deae, celeres, precor, ite Camenae,</l>
               <l n="1.198.2">Corripe dulcisonam, pulcher Apollo, lyram;</l>
               <l n="1.198.3"> Et tot Mazono, pro munere, reddite grates,</l>
               <l n="1.198.4">Quot tenues umbras regia Ditis habet. </l>
               <l n="1.198.5">Quot flores pratis, quot sunt super arbore frondes,</l>
               <l n="1.198.6">Quot fulgent rapido sidera fixa polo.</l>
               <l n="1.198.7"> Aequoreum flavis quot abundat litus harenis,</l>
               <l n="1.198.8">Quot gignit rabidas terra Libyssa feras, </l>
               <l n="1.198.9">Et quot in Adriaco versantur gurgite pisces,</l>
               <l n="1.198.10">Quot gerit horrentes Pannonis ursa pilos.</l>
            </div>
            <div>
               <head>
                  <anchor n="399"/>199. IN LUPUM FALLACEM</head>
               <l n="1.199.1">Fert aliud Leucon, aliud Leuconis asellus,</l>
               <l n="1.199.2">Dicere, si memini, Graecula turba solet.</l>
               <l n="1.199.3"> Forsitan ista tuos tangunt proverbia mores,</l>
               <l n="1.199.4">Nam, Lupe, mens aliud, quam tibi lingua gerit.</l>
            </div>
            <div>
               <head>
                  <anchor n="401"/>200. IN LUPUM</head>
               <l n="1.200.1">Mutua dissimules cum solvere; munera mittis;</l>
               <l n="1.200.2">Redde meum primo, da, Lupe, deinde tuum.</l>
            </div>
            <div type="poesis-epigramma" met="elegiacum">
               <head>
                  <anchor n="403"/>201. IN OVILLUM</head>
               <l n="1.201.1">Esse super terras si quis genus Acephalorum</l>
               <l n="1.201.2">Haesitat, is vultus cernat, Oville, tuos.</l>
               <l n="1.201.3"> Nam tibi tam <corr>parvum</corr> caput est, ut sit prope nullum,</l>
               <l n="1.201.4">At minor et nullo est sensus, Oville, tibi.</l>
            </div>
            <div>
               <head>
                  <anchor n="405"/>202. AD ANTONIOLUM PLACIDUM</head>
               <l n="1.202.1">Marsupium nummo, nummus custode crumena</l>
               <l n="1.202.2">Indiget; hoc etiam munera nostra probant.</l>
            </div>
            <div>
               <head>
                  <anchor n="407"/>203. IN HODUM</head>
               <l n="1.203.1">Pomorum genus est, quae turpia, sed bona dicunt,</l>
               <l n="1.203.2">Tu dici bellus, sed potes, Hode, malus.</l>
            </div>
            <div>
               <head>
                  <anchor n="409"/>204. IN LADVANCUM</head>
               <l n="1.204.1">Est, mollis Ladvance, tibi tam mascula coniux,</l>
               <l n="1.204.2">Uxoris possis uxor ut esse tuae.</l>
            </div>
            <div>
               <head>
                  <anchor n="411"/>205. CYMINOPRISTES</head>
               <l n="1.205.1">Quid nam sit, rogitas, cyminopristes? </l>
               <l n="1.205.2">Tu, Paule, es proprie cyminopristes.</l>
            </div>
            <div>
               <head>
                  <anchor n="413"/>206. AD RUFUM</head>
               <l n="1.206.1">Cum domus arsisset penitus tibi, decidit imber, </l>
               <l n="1.206.2">Agnoscis liquido, iam puto, Rufe, deos.</l>
            </div>
            <div>
               <head>
                  <anchor n="415"/>207. IN DEMETRIUM</head>
               <l n="1.207.1">Morio Demetri, nempe intellecta patescit</l>
               <l n="1.207.2">Ars tua, deprenso fallere parce dolo. </l>
               <l n="1.207.3">Nam sapis, immo equidem plus quam sapis: omnia lustras</l>
               <l n="1.207.4">Tu loca, nec te usquam lauta culina latet. </l>
               <l n="1.207.5">Mentiris, numos poscis, dicteria dicis.</l>
               <l n="1.207.6">Qui facit haec, non est morio, sed nebulo.</l>
            </div>
            <div>
               <head>
                  <anchor n="417"/>208. IN EUNDEM</head>
               <l n="1.208.1">Fingis te, miser, esse morionem, </l>
               <l n="1.208.2">Vivas scilicet ut labore nullo. </l>
               <l n="1.208.3">Nobis morio non tamen
videris; </l>
               <l n="1.208.4">Nunquam morio taliter iocatur, </l>
               <l n="1.208.5">Nullus morio litigare novit, </l>
               <l n="1.208.6">Nescit morio corrogare
numos, </l>
               <l n="1.208.7">Nil non morio praestat exigenti, </l>
               <l n="1.208.8">Quicquid praecipio, statim facessit, </l>
               <l n="1.208.9">Quicquid
porrigo, corripit libenter: </l>
               <l n="1.208.10">Tu structae petis unctiore mensae, </l>
               <l n="1.208.11">Turdos, sumina, Phasidas,
botellos; </l>
               <l n="1.208.12">Lambis crustula, devoras placentas, </l>
               <l n="1.208.13">Nec potas, nisi de priore musto. </l>
               <l n="1.208.14">Quare morio verus est habendus, </l>
               <l n="1.208.15">Qui te censeat esse morionem.</l>
            </div>
            <div>
               <head>
                  <anchor n="419"/>209. DE UVA</head>
               <l n="1.209.1">Est simul et potat, qui dulci vescitur uva,</l>
               <l n="1.209.2">Hoc tibi, sed solo, cedit, Ïacche, Ceres.</l>
            </div>
            <div>
               <head>
                  <anchor n="421"/>210. DE FRANDO NAUFRAGO</head>
               <l n="1.210.1">Naufragus Eridani dum Frandus mergitur undis,</l>
               <l n="1.210.2">Siccine me miserum fata necatis? ait.</l>
               <l n="1.210.3"> Si fueram liquida periturus morte, perissem</l>
               <l n="1.210.4">Per latices potius, dulcis Ïacche, tuos.</l>
            </div>
            <div>
               <head>
                  <anchor n="423"/>211. DE MANCO</head>
               <l n="1.211.1">Arva fodit mancus, regit et iumenta flagello.</l>
               <l n="1.211.2">Redde manus illi: desidiosus erit.</l>
            </div>
            <div>
               <head>
                  <anchor n="425"/>212. AD LAURUM</head>
               <l n="1.212.1">Mortem, Laure, times? frustra mors, Laure, timetur,</l>
               <l n="1.212.2">Sive Platon verum, sive Epicurus ait.</l>
            </div>
            <div type="poesis-epigramma" met="elegiacum">
               <head>
                  <anchor n="427"/>213. IN ANELLUM</head>
               <l n="1.213.1">Donec, Anelle, tibi solus portabat asellus</l>
               <l n="1.213.2">Flava volubilibus farra terenda molis,</l>
               <l n="1.213.3"> Nunquam iusta <corr>domum</corr> misero mensura redibat,</l>
               <l n="1.213.4">Aut erat externo semine mixta ceres. Hoc et</l>
               <l n="1.213.5"> Praetori longo narrare libello,</l>
               <l n="1.213.6">Vicino et memini te mihi saepe queri.</l>
               <l n="1.213.7"> Sed nunc egregiam vafer invenisse videris,</l>
               <l n="1.213.8">Qua caveas posthac talia damna, viam.</l>
               <l n="1.213.9"> Nam custos coniux  molitoris furta dolosi</l>
               <l n="1.213.10">Servat, et ad saccum pulverulenta sedet.</l>
               <l n="1.213.11"> O quam falsus homo es! cui credere granula centum</l>
               <l n="1.213.12">Non potes, uxorem credere, Anelle, potes?</l>
            </div>
            <div>
               <head>
                  <anchor n="429"/>214. AD LAZARUM</head>
               <l n="1.214.1">Valde crassus homo es, crebro mi, Lazare, dicis.</l>
               <l n="1.214.2">Qui te non novit, Lazare, crassus homo est.</l>
            </div>
            <div>
               <head>
                  <anchor n="431"/>215. UBI ASINI EXONERANTUR</head>
               <l n="1.215.1">Dura, viatores, deponite pondera lassi,</l>
               <l n="1.215.2">Nam iubet hic asinos exonerare locus.</l>
            </div>
            <div>
               <head>
                  <anchor n="433"/>216. AD GRATIANUM</head>
               <l n="1.216.1">Fregisti mihi sinciput misellum, </l>
               <l n="1.216.2">Dum mecum male, Gratiane, ludis, </l>
               <l n="1.216.3">Ac fortis nimium cupis
videri. </l>
               <l n="1.216.4">Nunc laesum miseraris, et cruentam </l>
               <l n="1.216.5">Plagam, tutemet alligare tentas, </l>
               <l n="1.216.6">Errorem petis et
tibi remitti. </l>
               <l n="1.216.7">Sed tristes remove procul medelas, </l>
               <l n="1.216.8">Non, caeso veluti prius catello, </l>
               <l n="1.216.9">Collum
postmodo mulceas et aures. </l>
               <l n="1.216.10">Tangi carnificis manu recuso. </l>
               <l n="1.216.11">Non sum Telephus, ut lever per hostem, </l>
               <l n="1.216.12">Nolo sis mihi, Gratiane, Achilles.</l>
            </div>
            <div>
               <head>
                  <anchor n="435"/>217. AD RUFUM</head>
               <l n="1.217.1">Scripta quod et ludunt et amant mea, Rufe, modestis</l>
               <l n="1.217.2">Illa placere negas? pluribus ergo placent.</l>
            </div>
            <div>
               <head>
                  <anchor n="437"/>218. AD PAULUM</head>
               <l n="1.218.1">Cum dare non valeas quantum petit improba Lais,</l>
               <l n="1.218.2">Iudice me, frustra, Paule, Corinthon adis.</l>
            </div>
            <div>
               <head>
                  <anchor n="439"/>219. IN CYPRIANUM</head>
               <l n="1.219.1">Quod toties ficta tua velas ora figura,</l>
               <l n="1.219.2">Non solo facis hoc, tu Cypriane, ioco;</l>
               <l n="1.219.3"> Sed magis ut foedus tali sub imagine vultus</l>
               <l n="1.219.4">Deliteat; larvam sic tibi larva tegit.</l>
            </div>
            <div>
               <head>
                  <anchor n="441"/>220. CONQUERITUR DE SUA INOPIA</head>
               <l n="1.220.1">Nec remanere queo, sed nec discedere possum,</l>
               <l n="1.220.2">Talia iussa vocant, talia vincla tenent.</l>
               <l n="1.220.3"> Pressus in angusto quid agam? quae Numina clamem?</l>
               <l n="1.220.4">Sunt, puto, sed miseris dura favere negant. </l>
               <l n="1.220.5">Te precor, affer opem, Mutinae placidissime praesul,</l>
               <l n="1.220.6">O decus! o Musis, prime patrone, meis!</l>
               <l n="1.220.7"> Non tamen aut Boreae pulsurum flabra cucullum,</l>
               <l n="1.220.8">Aut mulae posco mollia terga tuae,</l>
               <l n="1.220.9"> Nec frenum, aut sellam, nec quicquam tale; quid ergo?</l>
               <l n="1.220.10">Debeo Guarino pauca; fide iubeas.</l>
            </div>
            <div type="poesis-epigramma" met="hendecasyllabus">
               <head>
                  <anchor n="443"/>221. IN LIPPUM</head>
               <l n="1.221.1">
                  <sic>Mendicissime</sic> de meis amicis, </l>
               <l n="1.221.2">Si censum tibi, Lippe, dent equestrem, </l>
               <l n="1.221.3">Mensores levium Dei
bonorum, </l>
               <l n="1.221.4">Iam nunquid eris memor sodalis? </l>
               <l n="1.221.5">Vel centum tibi mutuabo numos, </l>
               <l n="1.221.6">Nec totis, ais, exigam Kalendis. </l>
               <l n="1.221.7">Nolo sim tibi, Lippe, tam molestus; </l>
               <l n="1.221.8">Istud, nunc quod es, esse persevera.</l>
            </div>
            <div>
               <head>
                  <anchor n="445"/>222. EPITAPHIUM HOMERI</head>
               <l n="1.222.1">Mole sub hac situs est Heroum orator Homerus,</l>
               <l n="1.222.2">Qui transis, dicas: summe poeta vale.</l>
            </div>
            <div>
               <head>
                  <anchor n="447"/>223. PRO CONSTANTINOPOLI DIRUTA</head>
               <l n="1.223.1">Concidit antiquae Byzantion aemula Romae;</l>
               <l n="1.223.2">Heu peragunt quales lubrica fata vices! </l>
               <l n="1.223.3">Sub Constantino nomen sublime paravit,</l>
               <l n="1.223.4">Sub Constantino depopulata perit. </l>
               <l n="1.223.5">Nomen idem geminum miserae sibi praestitit omen,</l>
               <l n="1.223.6">Funestum nunc est, quod fuit ante bonum.</l>
            </div>
            <div>
               <head>
                  <anchor n="449"/>224. DE ARQUADA</head>
               <l n="1.224.1">Arquada Euganeos inter celeberrima pagos,</l>
               <l n="1.224.2">Quondam Antenorei quos tenuere Phryges;</l>
               <l n="1.224.3"> Quamvis pulchra situ, quamvis sis ubere felix,</l>
               <l n="1.224.4">Nec tua morbiferum noverit aura canem;</l>
               <l n="1.224.5"> Inde tamen longe major tibi gloria surgit,</l>
               <l n="1.224.6">Vatis Petrarchae sancta quod ossa foves.</l>
            </div>
            <div>
               <head>
                  <anchor n="451"/>225. AD GALEOTTUM PRO DONO QUODAM</head>
               <l n="1.225.1">Pectora si magnum redolerent nostra Maronem,</l>
               <l n="1.225.2"> Divinusque meo sub corde lateret Homerus,</l>
               <l n="1.225.3"> Et
mea centenis resonarent guttura linguis:</l>
               <l n="1.225.4"> Vix, Galeotte, tibi meritas persolvere grates</l>
               <l n="1.225.5">
Munere pro tali facundia nostra valeret.</l>
               <l n="1.225.6"> Tot tibi sint igitur grates, quot litus harenas,</l>
               <l n="1.225.7">
Tmolus habet vites; maturas Gargara messes,</l>
               <l n="1.225.8"> Dulcis Hymettus apes, vastas Hyrcania tigres,</l>
               <l n="1.225.9">
Quot gruibus Strymon, niveis palus Asia cygnis,</l>
               <l n="1.225.10"> Glandibus Epirus, quot abundat frondibus
Ide, </l>
               <l n="1.225.11">Quot fluvii pisces, quot sidera stellifer axis, </l>
               <l n="1.225.12">Terra feras nutrit, volucres agitabilis
aër, </l>
               <l n="1.225.13">Quot segetes aestas, vernalia tempora flores, </l>
               <l n="1.225.14">Quot pater Autumnus dulces in vite
racemos, </l>
               <l n="1.225.15">Humantes pluvias quot bruma novissima gignit, </l>
               <l n="1.225.16">Irrigui pictis quot abundant floribus
horti, </l>
               <l n="1.225.17">Arboribus montes, maturis frugibus agri. </l>
               <l n="1.225.18">Ergo vale, et nostri reminiscere semper amoris.</l>
            </div>
            <div type="poesis-epigramma" met="elegiacum">
               <head>
                  <anchor n="453"/>226. AD MARCELLUM</head>
               <l n="1.226.1">Non ego te idcirco vatem, Marcelle, negarim,</l>
               <l n="1.226.2">Vulgares numeros quod tua Musa sonat. </l>
               <l n="1.226.3">Quid refert <corr>qua</corr> quis scribat bona carmina lingua?</l>
               <l n="1.226.4">Laudamus mutam, si bene cantat, avem.</l>
            </div>
            <div>
               <head>
                  <anchor n="455"/>227. MANUELI</head>
               <l n="1.227.1">Accipe quaeso tui munuscula parva Ioannis,</l>
               <l n="1.227.2">Exhilares frontem, dum capis, ipse tuam. </l>
               <l n="1.227.3">Ante tamen nobis memor esto ignoscere, quod non</l>
               <l n="1.227.4">Redduntur meritis praemia digna tuis.</l>
            </div>
            <div>
               <head>
                  <anchor n="457"/>228. AD LIBROS SUOS</head>
               <l n="1.228.1">Vos, Ovidi, Lucane, Maro, si forte potestis,</l>
               <l n="1.228.2">Mutua praestetis bis mihi, quaeso, decem.</l>
               <l n="1.228.3"> Cessatis? iam vos saxo Iudaeus habebit,</l>
               <l n="1.228.4">Qui servat magnae, lintea iuncta, viae. </l>
               <l n="1.228.5">Istic ignavi tineas et pascite mures,</l>
               <l n="1.228.6">Nil opus est vestris nunc mihi carminibus. </l>
               <l n="1.228.7">Nunc mihi opus numis; quarto vos mense videbo,</l>
               <l n="1.228.8">Venerit interea si quid ab Hungaria.</l>
            </div>
            <div>
               <head>
                  <anchor n="459"/>229. DE VITAE MUTATIONE</head>
               <l n="1.229.1">Sat cuivis semel est habitum mutare priorem;</l>
               <l n="1.229.2">Felices! quibus id contigit in melius.</l>
            </div>
            <div>
               <head>
                  <anchor n="461"/>230. TETRASTICHON IN BORSUM</head>
               <l n="1.230.1">Ipse suas laudes toto memoratus in orbe</l>
               <l n="1.230.2">Ponat Alexander, ponat et ipse Titus; </l>
               <l n="1.230.3">Gaude Estense genus! foelix Ferraria gaude,</l>
               <l n="1.230.4">Maior Alexandro, maior et ille Tito est.</l>
            </div>
            <div>
               <head>
                  <anchor n="463"/>231. DE IACTURA VITAE HUMANAE</head>
               <l n="1.231.1">Nocte cadente orimur, nihil anterioris habentes</l>
               <l n="1.231.2">Temporis, excepit nos simul alma dies.</l>
               <l n="1.231.3"> Semper et hesterni vitam deperdimus aevi,</l>
               <l n="1.231.4">Principium reliquae lux modo nata facit. </l>
               <l n="1.231.5">Esse tibi multos senior se dixeris annos,</l>
               <l n="1.231.6">Nam de praeteritis nil hodie retines.</l>
            </div>
            <div>
               <head>
                  <anchor n="465"/>232. MARTINO PHILECTICO</head>
               <l n="1.232.1">Magna tuis ficis scribis me bella minari!</l>
               <l n="1.232.2">Nescio quid de me suspicionis habes. </l>
               <l n="1.232.3">Non vox nostra tibi, non lancea missa duellum</l>
               <l n="1.232.4">Indixit, pugne nullaque signa dedi. </l>
               <l n="1.232.5">Si quis avet tecum certamen inire vorandi,</l>
               <l n="1.232.6">Adversus illi dentibus hostis eas! </l>
               <l n="1.232.7">Me parce ad tales, Martine, lacessere pugnas,</l>
               <l n="1.232.8">Dedecet ingenuos vincere ventre viros.</l>
            </div>
            <div>
               <head>
                  <anchor n="467"/>233. IN FORMOSUM NOMINE BALTHASAREM</head>
               <l n="1.233.1">Cum tibi sit facies, qualis Iovis alite rapto,</l>
               <l n="1.233.2">Convenietque tuis moribus ipsa Charis.</l>
               <l n="1.233.3"> Tertia si extremae vanescens littera cedat,</l>
               <l n="1.233.4">Rectius etrusco nomine dictus eris.</l>
            </div>
            <div>
               <head>
                  <anchor n="469"/>234. IN TRES CARDINALES CAMERARIOS</head>
               <l n="1.234.1">Exstincto vitulo, vivo bove cornua praesunt,</l>
               <l n="1.234.2">Roma, tibi: en facta es altera Pasiphaë.</l>
            </div>
            <div>
               <head>
                  <anchor n="471"/>235. IN MONOCULUM PRAEFECTUM URBIS</head>
               <l n="1.235.1">Vaccam oculis centum Argos custodire nequivit:</l>
               <l n="1.235.2">Quomodo erit custos nunc tibi, Roma, Cyclops?</l>
            </div>
            <div>
               <head>
                  <anchor n="473"/>236. IN URBEM ROMAM</head>
               <l n="1.236.1">Roma diu medicis male sana immitibus usa est,</l>
               <l n="1.236.2">E medicis diram decidit in phrenesim, </l>
               <l n="1.236.3">E phrenesi rigidum in montem delata, verendum est,</l>
               <l n="1.236.4">Ne rigido e monte praecipitata ruat.</l>
            </div>
            <div>
               <head>
                  <anchor n="475"/>237. MOLZAE</head>
               <l n="1.237.1">Dux Pharia quamvis iaceas inhumatus arena,</l>
               <l n="1.237.2">Non ideo fati est saevior ira tui. </l>
               <l n="1.237.3">Indignum fuerat tellus tibi victa sepulchrum,</l>
               <l n="1.237.4">Nec decuit caelo te nisi magno tegi.</l>
            </div>
            <div>
               <head>
                  <anchor n="477"/>238. ROGAT MAGISTRUM GREGORIUM, UT INCEPTAM CUIUSDAM FONTIS DESCRIPTIONEM<!-- ?? -->
          </head>
               <l n="1.238.1">Te precor, inceptum peragas describere fontem;</l>
               <l n="1.238.2">Quid facit in mediis ancora fixa fretis?</l>
               <l n="1.238.3"> Certe erit optatos melius contingere portus,</l>
               <l n="1.238.4">Irrita ne media vela morentur aqua!</l>
            </div>
            <div>
               <head>
                  <anchor n="479"/>239. AD NICOLAUM SCHOLAM</head>
               <l n="1.239.1">Dum, Nicolae, tuos cuperemus adire penates,</l>
               <l n="1.239.2">Intempestivus decidit imber aquis. </l>
               <l n="1.239.3">Postmodo purgato melius cernemus Olympo,</l>
               <l n="1.239.4">Cum clarus pulsis nubibus axis erit. </l>
               <l n="1.239.5">Ausonium interea nobis huc mitte, precamur,</l>
               <l n="1.239.6">Si iam forte tuas contigit ille manus.</l>
               <closer>Vale.</closer>
            </div>
            <div>
               <head>
                  <anchor n="481"/>240. AD CAROLUM</head>
               <l n="1.240.1">Irrita si nostram non fallit opinio mentem,</l>
               <l n="1.240.2">Pegasei cultor, docte Carole, chori, </l>
               <l n="1.240.3">Hisce tibi verbis me conciliare solebas,</l>
               <l n="1.240.4">Cum novus inter nos incipiebat amor: </l>
               <l n="1.240.5">Si quid opus fuerit, si quid tibi forte iubebit,</l>
               <l n="1.240.6">Arbitrio nobis utere, Iane, tuo: </l>
               <l n="1.240.7">Dura licet iubeas, non tantum dura iubebis,</l>
               <l n="1.240.8">Quae pro te merito defugienda putem. </l>
               <l n="1.240.9">Efficiam quodcumque voles, quodcumque rogabis</l>
               <l n="1.240.10">Et dabitur precibus nulla repulsa tuis. </l>
               <l n="1.240.11">Iusta tibi dignas persolvant numina grates;</l>
               <l n="1.240.12">Nil peto, nil abs te, care Carole, rogo, </l>
               <l n="1.240.13">Hoc praeter, labris ne figas oscula nostris;</l>
               <l n="1.240.14">Cuncta dabis certe, si minus illa dabis. </l>
               <l n="1.240.15">Quippe tibi tetri putet malus halitus oris,</l>
               <l n="1.240.16">Et subito nares suffocat ille meas. </l>
               <l n="1.240.17">Non gravius redolent centena cadavera, nec qui</l>
               <l n="1.240.18">Ex Acheronteis fontibus halat odor; </l>
               <l n="1.240.19">Ergo sulphureas malo sentire mephites,</l>
               <l n="1.240.20">His etiam si quid tristius esse potest. </l>
               <l n="1.240.21">Mille ego me capras, mille olfecisse recordor</l>
               <l n="1.240.22">Ante capros, animam non queo ferre tuam. </l>
               <l n="1.240.23">Saepe tuis virides marcent afflatibus herbae,</l>
               <l n="1.240.24">Et quae praetereunt emoriuntur aves. </l>
               <l n="1.240.25">Ite procul volucres, tenuem quae carpitis auram,</l>
               <l n="1.240.26">Hic scatet infestis ater Avernus aquis.</l>
            </div>
            <div>
               <head>
                  <anchor n="483"/>241. AD RUFUM</head>
               <l n="1.241.1">Scripta quod et ludunt et amant mea, Rufe, modestis</l>
               <l n="1.241.2">Illa placere negas? pluribus ergo placent.</l>
            </div>
            <div>
               <head>
                  <anchor n="485"/>242. IN CINAEDUM</head>
               <l n="1.242.1">Nec vis nec poteris, cinaede, tangi, </l>
               <l n="1.242.2">Dico, non poteris volens, cinaede: </l>
               <l n="1.242.3">Es totus quia nil nisi foramen.</l>
            </div>
            <div>
               <head>
                  <anchor n="487"/>243. IN QUENDAM</head>
               <l n="1.243.1">Aversam Glycerem premeret dum Cinna, cavernae</l>
               <l n="1.243.2">Fluxit ab alterius parte soluta Venus.</l>
               <l n="1.243.3"> Miranti sic illa: "Retro percussa refundit</l>
               <l n="1.243.4">Pyxis odoratum parte priore piper."</l>
            </div>
            <div>
               <head>
                  <anchor n="489"/>244. DE VULVA URSULAE</head>
               <l n="1.244.1">Blanda est lingua tibi, mollis caro, vultus honestus,</l>
               <l n="1.244.2">Ante opus et nobis, Ursula, tota places; </l>
               <l n="1.244.3">Cum vero incubui, tum laxo mentula cunno</l>
               <l n="1.244.4">Incidit, ut cunnum nec subiisse putet.</l>
               <l n="1.244.5"> Non latus aut fundum sentit, velut aëre nudo</l>
               <l n="1.244.6">Palpitet, in liquidis vel spatietur aquis.</l>
               <l n="1.244.7"> Sed vasto infelix late bacchatur hiatu,</l>
               <l n="1.244.8">Ac frustra in votum nititur aegra suum. </l>
               <l n="1.244.9">Nec vibrare nates, aut stringere brachia prodest,</l>
               <l n="1.244.10">Alta nec in scapulas tollere crura iuvat.</l>
               <l n="1.244.11"> Conatus pereunt, perit omnis sudor anheli</l>
               <l n="1.244.12">Pectoris, et ruptis ilibus ossa dolent. Dii</l>
               <l n="1.244.13"> tibi vel tollant quo digna videris amari,</l>
               <l n="1.244.14">Vel tribuant possis, Ursula, quo futui.</l>
            </div>
            <div type="poesis-epigramma" met="elegiacum">
               <head>
                  <anchor n="491"/>245. DE EADEM</head>
               <l n="1.245.1">Quantus ad aethereum, coeli suspectus, Olympum,</l>
               <l n="1.245.2">In praeceps tantum bis tibi vulva patet.</l>
               <l n="1.245.3"> Huius non toto, sentirem Cerberon, antro,</l>
               <l n="1.245.4">Non Stygis hanc obeant flumina tota novem. </l>
               <l n="1.245.5">Haud illinc, Castor fraterna morte, redisset,</l>
               <l n="1.245.6">Virtute Alcides, carmine Threicius. </l>
               <l n="1.245.7">Si sciat hoc rector Superum, qui iactat ab alto,</l>
               <l n="1.245.8">Facta Pyracmonia, tela <corr>trisulca</corr>, manu. </l>
               <l n="1.245.9">Hac et <sic>Aloidas</sic> geminos demergat abysso,</l>
               <l n="1.245.10">Huc pariter Coeum trudat et Iapetum. </l>
               <l n="1.245.11">Si Parnasiacae, sciat hoc, Deus incola, Cirrhae</l>
               <l n="1.245.12">Vulture rodendum, porrigat hic, Tityon. </l>
               <l n="1.245.13">Nec quinquagenis immanem faucibus hydram,</l>
               <l n="1.245.14">Ipse alio, Pluton mallet hiare, loco. </l>
               <l n="1.245.15">Omnia sed quamvis concurrant monstra, nequibunt</l>
               <l n="1.245.16">Dimidia cunnum, parte replere, tuum.</l>
            </div>
            <div>
               <head>
                  <anchor n="493"/>246. DE VULVA URSULAE</head>
               <l n="1.246.1">Totus devoror Ursulae barathro, </l>
               <l n="1.246.2">Alcide, nisi subvenis perivi.</l>
            </div>
            <div>
               <head>
                  <anchor n="495"/>247. DE EADEM</head>
               <l n="1.247.1">Taenarias videor fauces, alta ostia Ditis</l>
               <l n="1.247.2">Ingressus, quoties, Ursula, te futuo; </l>
               <l n="1.247.3">Tam patet inguinei siquidem descensus Averni;</l>
               <l n="1.247.4">Sed revocare gradum plurimus inde labor. </l>
               <l n="1.247.5">Nam quanto pressi magis, hoc magis atra vorago</l>
               <l n="1.247.6">Panditur, et late cedit inane Chaos, </l>
               <l n="1.247.7">Quod caperet teneri, coëuntia semina, mundi,</l>
               <l n="1.247.8">Quo possent atomi pervolitare leves. </l>
               <l n="1.247.9">Nec tantum penem, sed testes, ilia, lumbos,</l>
               <l n="1.247.10">Devorat, ac pariter brachia, crura, caput. </l>
               <l n="1.247.11">Pridem me trepidi, planta eduxere, ministri,</l>
               <l n="1.247.12">Tractus ab Alcida Cacus ut ante fuit. </l>
               <l n="1.247.13">Desine iam miseros, Erebo deducere manes,</l>
               <l n="1.247.14">Amplius hic barathrum, Pliade nate, patet.</l>
            </div>
            <div>
               <head>
                  <anchor n="497"/>248. AD TELESPHORUM CINAEDUM</head>
               <l n="1.248.1">Lis magna est nobis, formose Telesphore, tecum,</l>
               <l n="1.248.2">Non tamen illa foro, verum agitanda toro. </l>
               <l n="1.248.3">Quid frustra ambigimus? testes admitte, probabo.</l>
               <l n="1.248.4">Nec tibi magnus erit succubuisse dolor.</l>
            </div>
            <div>
               <head>
                  <anchor n="499"/>249. AD LUCIAM</head>
               <l n="1.249.1">Quid nos, Lucia, temnis et repellis? </l>
               <l n="1.249.2">Nunquam displicuisse me puellae, </l>
               <l n="1.249.3">(Sic vivam et valeam) recordor ulli. </l>
               <l n="1.249.4">Quodsi credere forsitan recusas, </l>
               <l n="1.249.5">Magnis testibus approbare possum.</l>
            </div>
            <div>
               <head>
                  <anchor n="501"/>250. DE EADEM</head>
               <l n="1.250.1">Astutus modo Luciam sodalis </l>
               <l n="1.250.2">Miri fraude nova doli subegit. </l>
               <l n="1.250.3">Nasum, qui sibi non satis
tumebat, </l>
               <l n="1.250.4">Nam crabronibus obtulit notandum. </l>
               <l n="1.250.5">Sic dum turgidus ore subrubenti, </l>
               <l n="1.250.6">Transire assimulat, vocatus ultro est.</l>
            </div>
            <div>
               <head>
                  <anchor n="503"/>251. DE LUCIA</head>
               <l n="1.251.1">Cum sese nobis futuendam Lucia praebet,</l>
               <l n="1.251.2">Dum fero sublatos, ad mea colla pedes,</l>
               <l n="1.251.3"> Terribilem foedo misit de podice bombum,</l>
               <l n="1.251.4">Qualiter aestiva fulmina nube crepant. </l>
               <l n="1.251.5">Territus avertor, digitis simul obstruo nasum,</l>
               <l n="1.251.6">Vena retenta cadit, cogit abire pudor. </l>
               <l n="1.251.7">Lucia, nulla tuo, contingent gaudia, cunno,</l>
               <l n="1.251.8">Tam male moratus, si tibi culus erit.</l>
            </div>
            <div>
               <head>
                  <anchor n="505"/>252. IN EANDEM</head>
               <l n="1.252.1">Lucia, vis futui; faciam, sed lege sub illa,</l>
               <l n="1.252.2">Ut teneas culi, murmura foeda, tui.</l>
               <l n="1.252.3"> Spondes; non equidem credo, nisi pignora ponas;</l>
               <l n="1.252.4">Sed nec sic credit mentula nostra tamen.</l>
            </div>
            <div>
               <head>
                  <anchor n="507"/>253. IN LUCIAM EANDEM</head>
               <l n="1.253.1">Dum iuvenes poppysma rogant, tu, Lucia, nasum</l>
               <l n="1.253.2">Inspicis, et quantum prominet ille, notas.</l>
               <l n="1.253.3"> Hoc perpendiculo virgas metire viriles,</l>
               <l n="1.253.4">Hic tibi pro palmo est scilicet, et cubito. Si</l>
               <l n="1.253.5"> placuit nasus, placet illico mentula, amantis,</l>
               <l n="1.253.6">Nec plus blanditiis addita dona valent.</l>
               <l n="1.253.7"> Nil iam in te, lenone opus est, nil arte magistra,</l>
               <l n="1.253.8">Lenonis vires nasus et artis habet.</l>
               <l n="1.253.9"> Nec nisi nasatus tecum decumbit adulter,</l>
               <l n="1.253.10">Ut iam ego me fieri rhinocerota velim. </l>
               <l n="1.253.11">Lucia, crede mihi, multum prognostica fallunt,</l>
               <l n="1.253.12">In me nam certe regula vana tua est.</l>
            </div>
            <div>
               <head>
                  <anchor n="509"/>254. DE LUCIAE PROGNOSTICO</head>
               <l n="1.254.1">Fecit Virgilius prognostica, fecit Aratus</l>
               <l n="1.254.2">Praesciat unde imbres rusticus, unde notos.</l>
               <l n="1.254.3"> Hoc iuvenes, vestris, prognosticon addite libris,</l>
               <l n="1.254.4">Quod nec Virgilius, sed nec Aratus habet. </l>
               <l n="1.254.5">Pisaeo a stadio doctissimus ille sophorum,</l>
               <l n="1.254.6">Mensuram plantae repperit Herculeae;</l>
               <l n="1.254.7"> Lucia cum nasum cuiusquam mensa videndo est,</l>
               <l n="1.254.8">Inguinis extemplo coniicit inde modum. </l>
               <l n="1.254.9">Vel physiognomon es, Lucia, vel geometres,</l>
               <l n="1.254.10">Tale magisterium sola mathesis habet.</l>
            </div>
            <div>
               <head>
                  <anchor n="511"/>255. IN MERETRICEM LASCIVAM</head>
               <l n="1.255.1">Cum ventrem ventri, femori femur, ora labellis</l>
               <l n="1.255.2">Conserui, et cunno mentula delituit,</l>
               <l n="1.255.3"> Principio cunctas vincis lasciva puellas,</l>
               <l n="1.255.4">Nequitiae, et cedit nostra libido, tuae.</l>
               <l n="1.255.5"> Amplexus hederas superant, et basia conchas,</l>
               <l n="1.255.6">Nec deest officio, dextera, lingua, natis.</l>
               <l n="1.255.7"> Postquam effusa tibi est nimium festiva voluptas,</l>
               <l n="1.255.8">Iam satis est, clamas, Lucia, iam satis est! </l>
               <l n="1.255.9">Quid medium praecidis opus? quid inepta repugnas?</l>
               <l n="1.255.10">Expecta, nondum, Lucia, defutui.</l>
            </div>
            <div type="poesis-epigramma" met="elegiacum">
               <head>
                  <anchor n="513"/>256. AD ANTONIUM MARIAM</head>
               <l n="1.256.1">Sensimus, Antoni, Romanam pergis ad urbem,</l>
               <l n="1.256.2">Felices, dextro sidere carpe, vias. </l>
               <l n="1.256.3">Sed quoniam Romae pollet tua plurima virtus,</l>
               <l n="1.256.4">Est tibi cum summis, gratia magna, viris, </l>
               <l n="1.256.5">Te norunt omnes et amant; te maximus unum</l>
               <l n="1.256.6">
                  <corr>Praeses</corr> Romanae diligit Ecclesiae, </l>
               <l n="1.256.7">Quare age cum dominam terrarum intraveris urbem,</l>
               <l n="1.256.8">Ne mea Lethaeis, nomina trade, vadis. </l>
               <l n="1.256.9">Esto memor Musae, quae te cecinitque canetque,</l>
               <l n="1.256.10">Succurrant animo, munera nostra, tuo.</l>
            </div>
            <div>
               <head>
                  <anchor n="515"/>257. IN UGONEM</head>
               <l n="1.257.1">Divitior cum sim, cum sim te iunior, Ugo,</l>
               <l n="1.257.2">Sanguinis et clari nobilitate prior, </l>
               <l n="1.257.3">Cum melius cantem, cum pulchro pectore praestem,</l>
               <l n="1.257.4">Cur dat nulla mihi? cur tibi nulla negat? </l>
               <l n="1.257.5">An te tam gratum fecerunt balnea nuper?</l>
               <l n="1.257.6">Nempe illic multis mentula visa tua est, </l>
               <l n="1.257.7">Memmula, Sileni quantam nec vector habebat,</l>
               <l n="1.257.8">Hellespontiaco, mentula digna, Deo. </l>
               <l n="1.257.9">Nimirum huic omnes devovere puellae,</l>
               <l n="1.257.10">Haec premit, haec dotes obruit una meas.</l>
            </div>
            <div>
               <head>
                  <anchor n="517"/>258. IN PINDOLAM</head>
               <l n="1.258.1">O scelus! o facinus! quare mihi saepe solebas</l>
               <l n="1.258.2">Pindola, blandiri, iam scio, iam video.</l>
               <l n="1.258.3"> Quippe meum, pudet heu! paedicas ecce sodalem,</l>
               <l n="1.258.4">Nam sic praeceptor nominat illud opus,</l>
               <l n="1.258.5"> Quando incurvati pueri fodit inguine culum</l>
               <l n="1.258.6">Major, et obscenis turpe tremit natibus. </l>
               <l n="1.258.7">Istud idem tu nempe mihi patrare volebas,</l>
               <l n="1.258.8">Hinc illae illecebrae, dona et amicitiae! </l>
               <l n="1.258.9">Nil tibi nobiscum, nil nobis, pessime, tecum</l>
               <l n="1.258.10">Iam tua sunt etiam munera amara mihi. </l>
               <l n="1.258.11">Reddo datos calamos, malesvadas reddo papyros,</l>
               <l n="1.258.12">Quin et, si possim, poma comesa vomam. </l>
               <l n="1.258.13">Vana loquor, nihil ille rubet, nihil improbus horret,</l>
               <l n="1.258.14">Mulcet adhuc blanda sed mea colla manu. </l>
               <l n="1.258.15">Desinis? an clamo: succurrite! Pindola nunquam</l>
               <l n="1.258.16">Dat requiem! vel sic, o scelerate, fugis.</l>
            </div>
            <div type="poesis-epigramma" met="hexameter">
               <head>
                  <anchor n="519"/>259. (EPIGRAMMA)</head>
               <l n="1.259.1">Nam vicia ipsa uno vel tota apprendere captu </l>
               <l n="1.259.2">Perfacile est, via prona patet, nec longius
absunt. </l>
               <l n="1.259.3">
                  <corr>Pro lare virtutes</corr> sudorem aeterna locarunt </l>
               <l n="1.259.4">Numina, longa illuc et praeceps semita
ducit, </l>
               <l n="1.259.5">Aspera et inprimis, sed cum stetit arce <corr>suprema</corr>, </l>
               <l n="1.259.6">Quae modo dura fuit, facilem se praestat eunti.</l>
            </div>
            <div type="poesis-epigramma" met="hexameter">
               <head>
                  <anchor n="521"/>260. FRAGMENTUM</head>
               <l n="1.260.1">Tum subiti sonitus et clamor et horrida matrum </l>
               <l n="1.260.2">
                  <corr>Lamenta</corr>, abstruso gaudet procul hostis in antro.</l>
            </div>
            <div>
               <head>
                  <anchor n="523"/>261. FRAGMENTUM SINE LEMMATE</head>
               <l n="1.261.1">Quantum nec Titus Anthia flagravit, </l>
               <l n="1.261.2">Nec Marusius arsit Angelinam, </l>
               <l n="1.261.3">Nec Lauram Sicula satus Panormo. </l>
               <l n="1.261.4">Anthia pulchra Titum, Jovianum Cinnama torquet, </l>
               <l n="1.261.5">Aut odorati strue cinnamomi.</l>
            </div>
            <div>
               <head>
                  <anchor n="525"/>262. AD ANTIMUM</head>
               <l n="1.262.1">Quid frustra miseros vitta tegis Anthyme canos,</l>
               <l n="1.262.2">Celari nequeunt tussis, amor senium.</l>
            </div>
            <div>
               <head>
                  <anchor n="527"/>263. DE THALETE AB ANU IRRISO</head>
               <l n="1.263.1">Hauserat, intentum stellis, scrobs caeca Thaletem,</l>
               <l n="1.263.2">Cum super illudens talia dixit anus:</l>
               <l n="1.263.3"> Tu, qui fata aliis te pandere posse serebas,</l>
               <l n="1.263.4">Nescisti vitae fata videre tuae.</l>
            </div>
            <div type="poesis-epigramma" met="elegiacum">
               <head>
                  <anchor n="529"/>264. DE LEPORE ET VULPE</head>
               <l n="1.264.1">Dum lepus instantes cursu effugit Umbros,</l>
               <l n="1.264.2">Vulpinam subito <sic>vanuit</sic> in foveam. </l>
               <l n="1.264.3">Cui vulpes; Vos qui pedibus sic fiditis, inquit,</l>
               <l n="1.264.4">Cernite quam lentum plus valet ingenium!</l>
            </div>
            <div>
               <head>
                  <anchor n="531"/>265. IN PUMILIONEM</head>
               <l n="1.265.1">In latebris habita, ne te petat oris acuti</l>
               <l n="1.265.2">Cuspide Pygmaeus, grus inimica, viris.</l>
            </div>
            <div>
               <head>
                  <anchor n="533"/>266. DE PHRYNE, A QUA THEBAE RESTITUTAE FUERUNT</head>
               <l n="1.266.1">Quas ut Agenorides fundarat Apolline Cadmus.</l>
               <l n="1.266.2">Amphion dulci carmine munierat; </l>
               <l n="1.266.3">Restituit stratas, Phryne meretricula, Thebas,</l>
               <l n="1.266.4">Dum peritur multis, candida forma, procis, </l>
               <l n="1.266.5">Risit Vitisator, contra at Tirynthius heros;</l>
               <l n="1.266.6">Nunc, inquit, vere moenia nostra jacent.</l>
            </div>
            <div>
               <head>
                  <anchor n="535"/>267. DE POMPEIO MAGNO</head>
               <l n="1.267.1">Magnus, magnorum modo maximus ille Quiritum,</l>
               <l n="1.267.2">Nuper habens aras, nunc caret et tumulo.</l>
            </div>
            <div type="poesis-epigramma" met="elegiacum">
               <head>
                  <anchor n="537"/>268. DE POMPEIO MAGNO</head>
               <l n="1.268.1">Quod nuper Magni, quod erat simul orbis et urbis,</l>
               <l n="1.268.2">Obtulit ut socero perfida dextra, caput; </l>
               <l n="1.268.3">Ingemuit Caesar; sed nec Fortuna videndo</l>
               <l n="1.268.4">
                  <corr>Laeta</corr> fuit, quamvis Caesariana foret.</l>
            </div>
            <div>
               <head>
                  <anchor n="539"/>269. CUR AETATEM EXUANT SERPENTES, CUM SENIO INTEREANT HOMINES</head>
               <l n="1.269.1">Ab Iove perpetuam, mortalis turba, iuventam</l>
               <l n="1.269.2">Cum peteret, vanas audiit ille preces.</l>
               <l n="1.269.3"> Impositum tardo, reserabat munus, asello,</l>
               <l n="1.269.4">Ad liquidas, sitiens flexit asellus, aquas.</l>
               <l n="1.269.5"> Non, ait, inde bibes, servator gurgitis hydrus,</l>
               <l n="1.269.6">Quae portas dorso, ni mihi dona dabis.</l>
            </div>
            <div>
               <head>
                  <anchor n="541"/>270. DE XERXE ET TITO</head>
               <l n="1.270.1">Duxerat et Xerxes Medos in Achaida terram,</l>
               <l n="1.270.2">Duxit et Ausonidum belliger arma Titus; </l>
               <l n="1.270.3">Ille sed Inachidas missurus sub iuga, venit;</l>
               <l n="1.270.4">Hic tibi demturus, Graecia, triste iugum.</l>
            </div>
            <div>
               <head>
                  <anchor n="543"/>271. DE TROIA EVERSA ET ROMA IMPERANTE</head>
               <l n="1.271.1">Cum gravis Herceas Priamus procumbit ad aras,</l>
               <l n="1.271.2">Summus sit Lachesis, sit cruor iste Phrygum, </l>
               <l n="1.271.3">Nam procul Ausonios portus Aeneia classis</l>
               <l n="1.271.4">Iam subit aeternae principium patriae. </l>
               <l n="1.271.5">Quam bene, Troia, iaces, de cuius tanta ruinis</l>
               <l n="1.271.6">Urbs oritur, mundi quae tenet imperium.</l>
            </div>
            <div>
               <head>
                  <anchor n="545"/>272. DE ACHILLE</head>
               <l n="1.272.1">Rector bellipotens, sub terris sicubi sentis,</l>
               <l n="1.272.2">Salve, et pro patria, quaeso, resurge parum; </l>
               <l n="1.272.3">Civibus innumeris en! Pergama sacra coluntur,</l>
               <l n="1.272.4">Haud tibimet paribus, sed tamen egregiis, </l>
               <l n="1.272.5">Thessalia at nulla est; accede, et dicito Achilli,</l>
               <l n="1.272.6">Legibus Aeneadum Thessala regna premi.</l>
            </div>
            <div>
               <head>
                  <anchor n="547"/>273. COMPARATIO TROIAE ET PHOENICIS EXUSTI</head>
               <l n="1.273.1">Non secus e Phrygiis surrexit Roma ruinis,</l>
               <l n="1.273.2">Morte sua Phoebi quam reparatur avis. </l>
               <l n="1.273.3">Nam simul ac fessam solvit longaeva senectus,</l>
               <l n="1.273.4">Rursum e reliquiis, nascitur illa, suis. </l>
               <l n="1.273.5">Sed phoenice tamen melius iacet Ilia tellus,</l>
               <l n="1.273.6">Maiorem cinis hic reddidit, ille parem.</l>
            </div>
            <div>
               <head>
                  <anchor n="549"/>274. DE SUPERBIA XERXIS</head>
               <l n="1.274.1">Per freta dum pedibus, per summa cacumina remis</l>
               <l n="1.274.2">Eoum Xerxes improbus agmen agit;</l>
               <l n="1.274.3"> Confusas rerum leges natura gemebat.</l>
               <l n="1.274.4">Cum dedit hos sacro Iuppiter ore sonos: </l>
               <l n="1.274.5">Pone metus, aliter quam nunc venit, iste redibit,</l>
               <l n="1.274.6">Pensabit Salamis dedecus omne tuum.</l>
            </div>
            <div type="poesis-epigramma" met="elegiacum">
               <head>
                  <anchor n="551"/>275. VERBA ANDROMEDAE, PUGNANTE DIVERSUS CETUM PERSEO</head>
               <l n="1.275.1">Me miseram! quae triste manet fortuna duellum?</l>
               <l n="1.275.2">Cur mea nunc gravius quam modo corda pavent? </l>
               <l n="1.275.3">Haerebam duris, fateor, minus <corr>anxia</corr> saxis;</l>
               <l n="1.275.4">Propugnator adhuc cum mihi nullus erat. </l>
               <l n="1.275.5">Ipsis cum vinclis utinam fera monstra <corr>vorassent</corr>
               </l>
               <l n="1.275.6">Me prius, huc volucrem, quam tulit iste, gradum! </l>
               <l n="1.275.7">Indefensa quidem, sed certe sola perissem,</l>
               <l n="1.275.8">Nec noster cuiquam letifer esset amor. </l>
               <l n="1.275.9">Nunc timeo pereat ne insons, servare nocentem</l>
               <l n="1.275.10">Dum studet, et pietas sit sibi causa necis. </l>
               <l n="1.275.11">Quid tibi nobiscum pulcherrime? non ego mater,</l>
               <l n="1.275.12">Non ego sum coniux, non tua cara soror; </l>
               <l n="1.275.13">Ut tanto nostram quaeras discrimine vitam.</l>
               <l n="1.275.14">Impulsus non vi, non prece, non pretio.</l>
               <l n="1.275.15"> Vel forsan nostrae movit te gratia formae.</l>
               <l n="1.275.16">Haud ego sum tanti, nec genus omne meum. </l>
               <l n="1.275.17">Me satis permitte meis, tu sospes abito,</l>
               <l n="1.275.18">Quae secet aerias est tibi penna vias. </l>
               <l n="1.275.19">Dum loquor e mediis ter se ardua sustulit undis</l>
               <l n="1.275.20">Bellua, ter fuso, contigit astra, salo. </l>
               <l n="1.275.21">Heu! quam vix diros fugit celer ales hiatus,</l>
               <l n="1.275.22">Quam paene occasus, occidit ante, meos. </l>
               <l n="1.275.23">Dii, si quos lingua, genitrix non laesit, iniqua,</l>
               <l n="1.275.24">Hoc vos iam solum, vivat ut ille, rogo.</l>
            </div>
            <div>
               <head>
                  <anchor n="553"/>276. AD NUMMOS</head>
               <l n="1.276.1">Palponum patres, curarum pignora nummi,</l>
               <l n="1.276.2">Vos habuisse, timor; non habuisse, dolor.</l>
            </div>
            <div>
               <head>
                  <anchor n="555"/>277. E GRAECO</head>
               <l n="1.277.1">Nudus humum scandi, nudus terrae ima subibo,</l>
               <l n="1.277.2">Quid frustra afflictor, nuda suprema videns?</l>
            </div>
            <div>
               <head>
                  <anchor n="557"/>278. DE AGNA, QUAE PAVIT LUPUM</head>
               <l n="1.278.1">Agna lupum pasco propriis invita mamillis,</l>
               <l n="1.278.2">Pastoris fatui sed iubet imperium. </l>
               <l n="1.278.3">Nutritus per me, rursus, scio, saeviet in me,</l>
               <l n="1.278.4">Vertere naturam gratia nulla potest.</l>
            </div>
            <div>
               <head>
                  <anchor n="559"/>279. E GRAECO</head>
               <l n="1.279.1">Tu, qui nocturnum tentas accendere lychnum,</l>
               <l n="1.279.2">Ne <corr>silicis</corr> venas quaerito, neve focos. </l>
               <l n="1.279.3">Cor tribuet nostrum lumen tibi, nam mea saevis</l>
               <l n="1.279.4">Flammavit facibus pectora durus amor.</l>
            </div>
            <div>
               <head>
                  <anchor n="561"/>280. E GRAECO</head>
               <l n="1.280.1">Nullus Amor Deus est, hominum sed prava voluptas,</l>
               <l n="1.280.2">Praetendit <corr>vitio</corr> Numinis arma suo.</l>
            </div>
            <div>
               <head>
                  <anchor n="563"/>281. DE CUPIDINE PHARETRATO</head>
               <l n="1.281.1">Ture pharetratum quidam formavit Amorem,</l>
               <l n="1.281.2">Hunc, quae saepe Deum sentit et ipse pater.</l>
               <l n="1.281.3"> Vulcano obiicitur tandem, qui debuit olim,</l>
               <l n="1.281.4">Non nisi flammarum tabe liquefieri.</l>
            </div>
            <div>
               <head>
                  <anchor n="565"/>282. DE AMORE</head>
               <l n="1.282.1">Ad fontes quidam tornatum erexit Amorem,</l>
               <l n="1.282.2">Dum putat has unda extinguere posse faces.</l>
            </div>
            <div>
               <head>
                  <anchor n="567"/>283. DE GRATIA</head>
               <l n="1.283.1">Gratia cum properat, fit dulcior, ast ubi tardat,</l>
               <l n="1.283.2">Tota perit, nec iam nomine digna suo est.</l>
            </div>
            <div>
               <head>
                  <anchor n="569"/>284. VENUS AD PALLADEM</head>
               <l n="1.284.1">Tu quid me Venerem Iovis edita vertice virgo,</l>
               <l n="1.284.2">Laedis? et arripiens praemia nostra tumes?</l>
               <l n="1.284.3"> Esto memor quod me, frondenti nuper in Ida,</l>
               <l n="1.284.4">Non te, formosam censuit ipse Paris. </l>
               <l n="1.284.5">Hasta tua est et parma; meum, Tritonia, malum,</l>
               <l n="1.284.6">Sunt isti malo pristina bella satis.</l>
            </div>
            <div>
               <head>
                  <anchor n="571"/>285. PTOLEMAEUS</head>
               <l n="1.285.1">Novi ego mortalem, nec <corr>me esse</corr> ignoro diurnum,</l>
               <l n="1.285.2">At cum sidereas, mente requiro vias, </l>
               <l n="1.285.3">Non iam tellurem pedibus contingo, sed alma,</l>
               <l n="1.285.4">Cum Iove discumbens impleor ambrosia.</l>
            </div>
            <div>
               <head>
                  <anchor n="573"/>286. VERBA TROIAE AD PALLADEM</head>
               <l n="1.286.1">Parce, precor, Pallas; colui nam semper honores,</l>
               <l n="1.286.2">Aureis in templis, Troia misella, tuos.</l>
               <l n="1.286.3"> At tu me vastas, et pomi unius ob iram,</l>
               <l n="1.286.4">Decerpis tristi, moenia tota, manu. </l>
               <l n="1.286.5">Pastor ut occideret fuerat satis; improbus, esto,</l>
               <l n="1.286.6">Ille fuit, patriae non ea culpa tamen.</l>
            </div>
            <div>
               <head>
                  <anchor n="575"/>287. DE THRASYBULO LACEDAEMONIO</head>
               <l n="1.287.1">In clypeo exanimis Pytanen venit Thrasybulus,</l>
               <l n="1.287.2">Septena Argolico vulnera ab hoste ferens,</l>
               <l n="1.287.3"> Cuncta adversa tamen, perfusum sanguine, flammis,</l>
               <l n="1.287.4">Tynnichus iniiciens, protulit ista senex: </l>
               <l n="1.287.5">Dent timidi lacrymas, ego te sine fletibus uram,</l>
               <l n="1.287.6">Nate, meum nec non et Lacedaemonium.</l>
            </div>
            <div>
               <head>
                  <anchor n="577"/>288. DE BYZANTIO</head>
               <l n="1.288.1">Prima mihi Odrysius praetendit moenia Byzas,</l>
               <l n="1.288.2">Proxima Amyclaeo, debeo, Pausaniae. </l>
               <l n="1.288.3">Haec postquam Libyci, trux verterat ira, Severi,</l>
               <l n="1.288.4">Abstulit Augustis, qui sua, tribus, </l>
               <l n="1.288.5">Reddidit hinc lapsos, mutato nomine, muros,</l>
               <l n="1.288.6">Dum secat Ausonium, Flavius, imperium.</l>
            </div>
            <div>
               <head>
                  <anchor n="579"/>289. VERBA CLYTAEMNESTRAE AD FILIUM ORESTEM</head>
               <l n="1.289.1">In ventremne, tuum, vel mammas, dirigis ensem?</l>
               <l n="1.289.2">Haec te mamma aluit, venter at iste tulit.</l>
            </div>
            <div>
               <head>
                  <anchor n="581"/>290. DE ROMANORUM POTENTIA</head>
               <l n="1.290.1">Iulius aethereas divus cum scanderet arces,</l>
               <l n="1.290.2">Iuppiter ad Superos, talia dicta dedit: </l>
               <l n="1.290.3">Nec pontus, rerum dominos, nec terra, Quirites,</l>
               <l n="1.290.4">Iam capit, en etiam sidera nostra petunt!</l>
            </div>
            <div>
               <head>
                  <anchor n="583"/>291. DE EODEM</head>
               <l n="1.291.1">Aeternum magni, Deus, obstrue lumen Olympi,</l>
               <l n="1.291.2">Arces custodi, Iuppiter, aethereas. </l>
               <l n="1.291.3">Iam mare, iam terras, virtus Romana subegit,</l>
               <l n="1.291.4">Nec nisi sidereum scandere restat iter.</l>
            </div>
            <div>
               <head>
                  <anchor n="585"/>292. DE THESPI ET AESCHYLO</head>
               <l n="1.292.1">Primus plaustrisono mirandus carmine Thespis</l>
               <l n="1.292.2">Unxit picta sui, faecibus ora, chori.</l>
               <l n="1.292.3"> Proximus ingentem traxit per pulpita pallam,</l>
               <l n="1.292.4">Aeschylus, et fictas addidit arte genas.</l>
            </div>
            <div>
               <head>
                  <anchor n="587"/>293. HYMNUS IN MUSAS, APOLLINEM IOVEMQUE, AB HOMERO PUERO EDITUS,
LATINUS FACTUS JANO PANNONIO INTERPRETE. AD LUDOVICUM CYPRIUM</head>
               <l n="1.293.1">Vos o Thespiades, et carminis auctor Apollo, </l>
               <l n="1.293.2">Et tu stelliferi pater ac moderator Olympi,</l>
               <l n="1.293.3">
Ardor inest vestras nobis exponere laudes. </l>
               <l n="1.293.4">Vos o Thespiades, et carminis auctor Apollo </l>
               <l n="1.293.5">Orbe
viros toto vocali carmine claros, </l>
               <l n="1.293.6">Redditis, et dulces cithara datis edere cantus. </l>
               <l n="1.293.7">At tu
magna parens radiantis rector Olympi, </l>
               <l n="1.293.8">Purpureos ornas pulchro diademate reges, </l>
               <l n="1.293.9">Imperiale
decus et sceptra nitentia donans. </l>
               <l n="1.293.10">Ille tamen cunctis felicior, ille beatus, </l>
               <l n="1.293.11">Scilicet, et
merito fortunatissimus ille est, </l>
               <l n="1.293.12">Dulcia cui doctae, tribuerunt carmina, Musae, </l>
               <l n="1.293.13">Cui dedit
ipse suum, iaculator Apollo, furorem. </l>
               <l n="1.293.14">Illi nectareus sacro de pectore sermo </l>
               <l n="1.293.15">Svavio et flavi manat dulcedine mellis; </l>
               <l n="1.293.16">De Iove nunc igitur genitae salvete sorores!</l>
            </div>
            <div>
               <head>
                  <anchor n="589"/>294. AD LUDOVICUM CYPRIUM, DE HYMNO</head>
               <l n="1.294.1">Nos tibi versiculos, Ludovice, dicavimus istos,</l>
               <l n="1.294.2">O decus, et saecli, gloria magna, tui!</l>
               <l n="1.294.3"> Hos ego de sacro converti nuper Homero,</l>
               <l n="1.294.4">Qui tibi mansuri pignus amoris erunt.</l>
            </div>
            <div>
               <head>
                  <anchor n="591"/>295. DE LITTERA PYTHAGORAE</head>
               <l n="1.295.1">Turma gruum bifido tranat connexa volatu,</l>
               <l n="1.295.2">Inde novae Samio ducta figura notae.</l>
            </div>
            <div>
               <head>
                  <anchor n="593"/>296. IN VALLAM</head>
               <l n="1.296.1">Ipse Deas ausus reprehendere Valla Camenas,</l>
               <l n="1.296.2">Iudicium fertur pertimuisse suum.</l>
            </div>
            <div>
               <head>
                  <anchor n="595"/>297. COMPARATIO MARCELLORUM, VENETI ET ROMANI</head>
               <l n="1.297.1">Si Marcellorum componas facta duorum</l>
               <l n="1.297.2">Romani Venetus, vincet avi acta nepos. </l>
               <l n="1.297.3">Transeo quam praestet servatam Brixia Nolam,</l>
               <l n="1.297.4">Quantum septenas, perpetuae, trabeas; </l>
               <l n="1.297.5">Nunquam illi visas, toties hic contudit Alpes,</l>
               <l n="1.297.6">Vecta illi caesis, nulla carina, iugis. </l>
               <l n="1.297.7">Illum unus Sicula, superatum depulit unda,</l>
               <l n="1.297.8">Parvus adhuc toto luserat iste mari. </l>
               <l n="1.297.9">Ille Syracusas trinis vix cepit in annis,</l>
               <l n="1.297.10">Verona huic trinos ante recepta dies. </l>
               <l n="1.297.11">Ille egit vetitos Albano in monte triumphos,</l>
               <l n="1.297.12">Posse sua hic nunquam plus voluit patria. </l>
               <l n="1.297.13">Alter Virdumari tulit, alter opima Philippi,</l>
               <l n="1.297.14">Si palmam pendas hoste, prior Venetus. </l>
               <l n="1.297.15">Hic urbem obsedit Ligurum, Romam ille potentem,</l>
               <l n="1.297.16">Vallari Libycis pertulit agminibus. </l>
               <l n="1.297.17">Primo illi Poenus cessit, Picininus at isti.</l>
               <l n="1.297.18">Sed victi insidiis concidit ille tamen. </l>
               <l n="1.297.19">Desine Marcellum veterem conferre novello,</l>
               <l n="1.297.20">Omnes Scipiadas hic premit et Fabios.</l>
            </div>
            <div>
               <head>
                  <anchor n="597"/>298. DE BORSIO PRINCIPE FERRARIAE</head>
               <l n="1.298.1">Qualis, ubi plena per noctem lampade fulsit,</l>
               <l n="1.298.2">Pallida, mox orto Cynthia fratre, latet;</l>
               <l n="1.298.3"> Succedens patria, Leonello, talis, in aula,</l>
               <l n="1.298.4">Splendida germani Borsius acta premit.</l>
               <l n="1.298.5"> Comprime plangores, cohibe, Ferraria, luctus,</l>
               <l n="1.298.6">Iure potes fatis parcere, iure Deis. </l>
               <l n="1.298.7">Quod rapuere tibi, cumulo en maiore refundunt.</l>
               <l n="1.298.8">Ingenti pensant et tua damna lucro. </l>
               <l n="1.298.9">Felix, qui tanto rediit cum foenore, iactus;</l>
               <l n="1.298.10">Quae sic convaluit plaga, salubris erat.</l>
            </div>
            <div>
               <head>
                  <anchor n="599"/>299. DE BILBILI</head>
               <l n="1.299.1">Bilbilis et ferrum pariter producit et aurum,</l>
               <l n="1.299.2">Perdere mortales ista metalla solent.</l>
               <l n="1.299.3"> Aurum nam bellis causas et pabula praebet,</l>
               <l n="1.299.4">Cudit de ferro noxia tela faber.</l>
            </div>
            <div>
               <head>
                  <anchor n="601"/>300. IN EXCOMMUNICATUM</head>
               <l n="1.300.1">Interdicta tibi est hominum communio, et aude</l>
               <l n="1.300.2">Vadere nemo una, nemo comesse simul. </l>
               <l n="1.300.3">Ast ego, censurae quamvis id, Marce, iuberent,</l>
               <l n="1.300.4">Nec conviva tibi, nec comes esse velim.</l>
            </div>
            <div>
               <head>
                  <anchor n="603"/>301. AD ANELLUM</head>
               <l n="1.301.1">Centum convivas, tam pauper, Anelle, vocasti,</l>
               <l n="1.301.2">Cum te non pascas, pascis, Anelle, canes.</l>
            </div>
            <div>
               <head>
                  <anchor n="605"/>302. DE SUA AETATE</head>
               <l n="1.302.1">Sextus hic et decimus vitae mihi ducitur annus,</l>
               <l n="1.302.2">Si verum nato rettulit ipsa parens.</l>
               <l n="1.302.3"> Septimus incipiet, medio cum ardebit Olympo.</l>
               <l n="1.302.4">Mensis ab Augusti tertia fine dies.</l>
            </div>
            <div>
               <head>
                  <anchor n="607"/>303. IN SEVERUM</head>
               <l n="1.303.1">Scripsisti egregium, Severe, librum, </l>
               <l n="1.303.2">Quo contemnere gloriam docemur. </l>
               <l n="1.303.3">Quae si vile quid est
putanda cinctis, </l>
               <l n="1.303.4">Ut credi cupis, et probare tentas; </l>
               <l n="1.303.5">Quare tu minio tuum rubenti, </l>
               <l n="1.303.6">Summo margine nomen adnotasti?</l>
            </div>
            <div>
               <head>
                  <anchor n="609"/>304. DE BONONIA</head>
               <l n="1.304.1">Quae poterat dici studiosa, Bononia, quondam,</l>
               <l n="1.304.2">Nunc eadem dici seditiosa potest.</l>
            </div>
            <div>
               <head>
                  <anchor n="611"/>305. DE VINCENTINO NAVIGANTE</head>
               <l n="1.305.1">Vincentinus eques, tumidi rudis ante profundi,</l>
               <l n="1.305.2">Miratus Venetae, dum redit, urbis opes,</l>
               <l n="1.305.3"> Post vomitus crebros, et versum paene cerebrum,</l>
               <l n="1.305.4">Post fractum, rigido robore, molle latus,</l>
               <l n="1.305.5"> Contigit ut litus; Non me vehet amplius, inquit,</l>
               <l n="1.305.6">Ad culum quisquis frena caballus habet.</l>
            </div>
            <div>
               <head>
                  <anchor n="613"/>306. AD STOICUM QUENDAM</head>
               <l n="1.306.1">Virtutem nihil exteris egentem, </l>
               <l n="1.306.2">Invictam, inviolabilem, incoactam, </l>
               <l n="1.306.3">Semper, Stoice,
praedicas <foreign xml:lang="grc">εχεφρων</foreign>
               </l>
               <l n="1.306.4">Quam qui pectore possidebit alto, </l>
               <l n="1.306.5">Nudus, mille licet ferat labores,</l>
               <l n="1.306.6">
Plagas, vulnera, carceres, catenas, </l>
               <l n="1.306.7">Quamvis per cumulos Libyssae arenae, </l>
               <l n="1.306.8">Arctoaeve nivis,
vagetur exul; </l>
               <l n="1.306.9">Non, inquis, poterit miser vocari, </l>
               <l n="1.306.10">Sed semper bene vivet ac beate, </l>
               <l n="1.306.11">Respondere
sinas tibi me, <foreign xml:lang="grc">εχεφρων</foreign>
               </l>
               <l n="1.306.12">Concedo, bene, sed nego, beate. </l>
               <l n="1.306.13">Aut pugnantia copulare si vis, </l>
               <l n="1.306.14">Dicas
hunc, misere, licet, beatum, </l>
               <l n="1.306.15">Sin perstas, et adhuc tenere crudum, </l>
               <l n="1.306.16">Ac defendere dogma perseveras; </l>
               <l n="1.306.17">Dii talem tibi dent beatitatem!</l>
            </div>
            <div>
               <head>
                  <anchor n="615"/>307. IN MARCUM</head>
               <l n="1.307.1">Tempora, Marce, soles praeponere nostra vetustis;</l>
               <l n="1.307.2">Adiicis hoc etiam qua ratione putes.</l>
               <l n="1.307.3"> Nunc, inquis, media nemo iam nocte salutat</l>
               <l n="1.307.4">Astutum portans irrequietus ave, </l>
               <l n="1.307.5">Nunc fallit nemo, nemo nunc inguina lingit.</l>
               <l n="1.307.6">Nemo facit Florae sacra Bonaeve Deae, </l>
               <l n="1.307.7">Paedicant pauci, recitant mala carmina pauci,</l>
               <l n="1.307.8">Omnia cum scaenis amphitheatra silent, </l>
               <l n="1.307.9">Crimina seu portenta magis quibus ista vigebant.</l>
               <l n="1.307.10">Saecula quis merito praeferat illa novis. </l>
               <l n="1.307.11">Vis tibi versiculo me respondere sed uno,</l>
               <l n="1.307.12">Quod verum non est, dicere, Marce, soles.</l>
            </div>
            <div>
               <head>
                  <anchor n="617"/>308. ARISTOTELES ARGYROPYLO</head>
               <l n="1.308.1">Gratia magna tibi, de Graio qui facis ut sim</l>
               <l n="1.308.2">Italus; et facilis, qui modo durus eram.</l>
               <l n="1.308.3"> Vix bene nota meis, olim mea dicta, Pelasgis,</l>
               <l n="1.308.4">Te duce nunc Latiis, en patuere, viris!</l>
               <l n="1.308.5"> Quid, consanguinei quod sunt, interpres et auctor?</l>
               <l n="1.308.6">Possidet et geminum, Graecia nostra,</l>
               <l n="1.308.7"> decus? Scriptores alios, ipsi vertere Quirites,</l>
               <l n="1.308.8">At me, gentili munere, Roma legit.</l>
            </div>
            <div>
               <head>
                  <anchor n="619"/>309. DE AMORE DEO</head>
               <l n="1.309.1">Passio, non Deus est amor; ast humana libido,</l>
               <l n="1.309.2">Praetendit vitiis, nomen inane, suis.</l>
            </div>
            <div>
               <head>
                  <anchor n="621"/>310. DE DIONYSIO TYRANNO SYRACUSARUM</head>
               <l n="1.310.1">Cum Siculis dapibus trepidus male vescitur hospes,</l>
               <l n="1.310.2">Ac suspensa horret tela; tyrannus ait: </l>
               <l n="1.310.3">Haec mea conditio est, quem tu rebare beatum,</l>
               <l n="1.310.4">I nunc, felicem, qui timet, esse puta!</l>
            </div>
            <div type="poesis-epigramma" met="elegiacum">
               <head>
                  <anchor n="623"/>311. IN GRAECIAM</head>
               <l n="1.311.1">Improba deleta, gavisa est Graecia, Troia,</l>
               <l n="1.311.2">Postmodo sed dominos pertulit Aeneadas.</l>
            </div>
            <div type="poesis-epigramma" met="hexameter">
               <head>
                  <anchor n="625"/>312. EPITAPHIUM ANDREOLAE, MATRIS NICOLAI V. PONTIFICIS ROMANI</head>
               <l n="1.312.1">Matronale decus, et moribus inclyta sanctis, </l>
               <l n="1.312.2">Andreola, obscuro cubat hic celebrata sub
antro, </l>
               <l n="1.312.3">Quae gemino, fudit Christo, duo sidera partu; </l>
               <l n="1.312.4">Retia Nicolaum moderantem mystica Petri, </l>
               <l n="1.312.5">Cardine Bononiae sacratum iure Philippum. </l>
               <l n="1.312.6">Hanc igitur natis illustrem mundus adoret.</l>
            </div>
            <div type="poesis-epigramma" met="hexameter">
               <head>
                  <anchor n="627"/>313. ALIUD IN EANDEM</head>
               <l n="1.313.1">Cui Deus immensi patiens consortia regni, </l>
               <l n="1.313.2">Et coeli et rerum mundi permisit habenas,</l>
               <l n="1.313.3">Pontifici summo, Nicolao ex ordine Quinto:</l>
               <l n="1.313.4">Andreolae hunc sacro genuerunt viscera partu. </l>
               <l n="1.313.5">Adde et puniceo <corr>redimitum</corr> sacra galero</l>
               <l n="1.313.6">Tempora, Bononiae servantem iura Philippum. </l>
               <l n="1.313.7">Quae defuncta, brevi iacet hoc contenta sepulcro. </l>
               <l n="1.313.8">Cui probitas morum, nec sancta modestia vitae, </l>
               <l n="1.313.9">Inclyta nec soboles produxit longius annos. </l>
               <l n="1.313.10">At praelustre suum fecere in saecula nomen, </l>
               <l n="1.313.11">Mens quoque sidereas, qua venerat, ivit ad arces.</l>
            </div>
            <div>
               <head>
                  <anchor n="629"/>314. DE ARGYROPYLO PHILOSOPHO</head>
               <l n="1.314.1">Iure dedit clarum, tibi porta argentea, nomen;</l>
               <l n="1.314.2">Qui nitidum ad sophiam tam bene pandis</l>
               <l n="1.314.3"> iter.</l>
            </div>
            <div>
               <head>
                  <anchor n="631"/>315. DE SIGISMUNDO MALATESTA, TYRANNO ARIMINI</head>
               <l n="1.315.1">Cum Malatestaeos, aetas ventura, triumphos,</l>
               <l n="1.315.2">Cum tot Sismundi splendida facta leges, </l>
               <l n="1.315.3">Nil nisi vana leges levium mendacia vatum,</l>
               <l n="1.315.4">Quorum sola fuit Calliopea fames.</l>
            </div>
            <div>
               <head>
                  <anchor n="633"/>316. DE EODEM</head>
               <l n="1.316.1">Urbis Arimineae modicus Malatesta tyrannus,</l>
               <l n="1.316.2">Caesaribus summis maior in orbe sonat. </l>
               <l n="1.316.3">Sic e formica faciunt elephanta poetae,</l>
               <l n="1.316.4">Cogunt et muscas fulmina ferre Iovi.</l>
            </div>
            <div>
               <head>
                  <anchor n="635"/>317. EPITAPHIUM IN BARTHOLOMAEUM MONTAGNAM PHYSICUM</head>
               <l n="1.317.1">Qui fueras medicae doctor celeberrimus artis,</l>
               <l n="1.317.2">Hoc situs in tumulo, Bartholomaee, iaces.</l>
               <l n="1.317.3"> Credo te Stygias, mundo invidisse, sorores,</l>
               <l n="1.317.4">Miratas raros Tartara ad ima trahi. </l>
               <l n="1.317.5">Quippe incredibiles poteras depellere morbos,</l>
               <l n="1.317.6">Et vitae, exanimes reddere paene viros. </l>
               <l n="1.317.7">At licet extinctus sis corpore, nomine vivis,</l>
               <l n="1.317.8">Nam longe Ausonio clarus in orbe viges.</l>
            </div>
            <div type="poesis-epigramma" met="elegiacum">
               <head>
                  <anchor n="637"/>318. EPITAPHIUM IN HECTOREM SACRATUM</head>
               <l n="1.318.1">Sacratae hoc tumulo gentis decus occubat Hector,</l>
               <l n="1.318.2">Cui virtus claro sanguine maior erat.</l>
               <l n="1.318.3"> Hunc pietas Superis, probitas mortalibus, olim</l>
               <l n="1.318.4">Principibus gratum fecerat alma fides.</l>
               <l n="1.318.5"> Tunc etiam aethereis, animam cum redderet, astris,</l>
               <l n="1.318.6">
                  <sic>Rodigio</sic> praeses jura verenda dabat.</l>
               <l n="1.318.7"> Extinctum cuncti flerunt; nam comis in omnes,</l>
               <l n="1.318.8">Iustitiae salva sed gravitate, fuit.</l>
            </div>
            <div>
               <head>
                  <anchor n="639"/>319. EPITAPHIUM IN ANDREAM MARIONUM SOPHISTAM</head>
               <l n="1.319.1">Quisquis ad hoc rigidum, flectis tua lumina, saxum,</l>
               <l n="1.319.2">Perlege flebilibus, carmina scripta,</l>
               <l n="1.319.3"> notis. Andreas parva, iacet hac Marionus, in urna,</l>
               <l n="1.319.4">Qui doctor Logicae maximus artis erat.</l>
               <l n="1.319.5"> Vincere sed duram, nequiere sophismata, mortem,</l>
               <l n="1.319.6">Quis fertur reliquos exsuperasse viros.</l>
               <l n="1.319.7"> Nil tibi, quin caderes, iuvenilis profuit aetas,</l>
               <l n="1.319.8">Nec genus et mores, ingeniumve capax.</l>
            </div>
            <div type="poesis-epigramma" met="hendecasyllabus">
               <head>
                  <anchor n="641"/>320. IOANNI SAGUNDINEO</head>
               <l n="1.320.1">Ioannem pete, Musa, Chalcidensem: </l>
               <l n="1.320.2">Pontani <corr>hendecasyllabos</corr> poetae </l>
               <l n="1.320.3">Ad nos mittere ne moretur,
insta; </l>
               <l n="1.320.4">Illos nam cupio videre plus quam </l>
               <l n="1.320.5">Dilectam iuvenis cupit puellam; </l>
               <l n="1.320.6">Ut non insipidos nec
invenustos, </l>
               <l n="1.320.7">Sed quales tenero prius Catullo, </l>
               <l n="1.320.8">Aut Marso lepidove Martiali </l>
               <l n="1.320.9">Dictavit iocus et
levis Cupido. </l>
               <l n="1.320.10">Quodsi mittere forsitan gravatur </l>
               <l n="1.320.11">Pontani <corr>hendecasyllabos</corr> poetae, </l>
               <l n="1.320.12">Saltem mittere ne suos gravetur.</l>
            </div>
            <div type="poesis-epigramma" met="hendecasyllabus">
               <head>
                  <anchor n="643"/>321. ALLOQUITUR MUSAS</head>
               <l n="1.321.1">Unde huc laeta venis, Camoena? Numquid </l>
               <l n="1.321.2">A nostro remeas Sagundineo? </l>
               <l n="1.321.3">Agnosco in tenero sinu <corr>latentem</corr>
               </l>
               <l n="1.321.4">Pontani lepidum tui libellum, </l>
               <l n="1.321.5">Qui plus quam fueram precatus affers </l>
               <l n="1.321.6">Ioannis pariter gerens tabellas. </l>
               <l n="1.321.7">O dulces lyricos et elegantes </l>
               <l n="1.321.8">Ac plenos salis et facetiarum! </l>
               <l n="1.321.9">Hos nobis dedit ille corrigendos? </l>
               <l n="1.321.10">Hos lima putat indigere nostra? </l>
               <l n="1.321.11">Tam sunt iudicio meo politi, </l>
               <l n="1.321.12">Tam belli, ut merito politiores </l>
               <l n="1.321.13">Ac bellos magis edidisse nullum </l>
               <l n="1.321.14">Nostris temporibus rear poetam.</l>
               <l n="1.321.15">Quod vero implacide iugum puellae </l>
               <l n="1.321.16">Captivo gemit imminere collo, </l>
               <l n="1.321.17">Hoc fatum premit eruditiores, </l>
               <l n="1.321.18">Saevo ut semper amore macerentur, </l>
               <l n="1.321.19">Nec Phoebus magis aut pater Lyaeus </l>
               <l n="1.321.20">Illis, quam puer imperat Cupido. </l>
               <l n="1.321.21">Nec sane mea tam potens Thalia est, </l>
               <l n="1.321.22">Ut magnae Veneris levet catenas, </l>
               <l n="1.321.23">Quae Martis validos ligant lacertos, </l>
               <l n="1.321.24">Et telo spoliant Iovem trisulco. </l>
               <l n="1.321.25">Ipse, inquam, potius lyra sonanti </l>
               <l n="1.321.26">Blandas, eia iterum canat querelas, </l>
               <l n="1.321.27">Exoretque sibi suam puellam:</l>
               <l n="1.321.28">Infernum prece mitigavit Orpheus.</l>
            </div>
            <div>
               <head>
                  <anchor n="645"/>322. IN BASINUM PARMENSEM DE HESPERIDE AB EO COEPTA IAM DUDUM ET <sic>NON DUM</sic> FINITA</head>
               <l n="1.322.1">Pagina cum longo pridem tua certat Oreste</l>
               <l n="1.322.2">Longius aut ipso si quid Oreste fuit. </l>
               <l n="1.322.3">Parcere iam sacro debes, Basine, furori,</l>
               <l n="1.322.4">Iam dudum requiem fessus Apollo petit! Qualis, io,</l>
               <l n="1.322.5"> Latiis ea lux fulgebit in oris:</l>
               <l n="1.322.6">Quantus in Aonio vertice risus erit! </l>
               <l n="1.322.7">Hesperis illa tuas quotiens compassa lituras,</l>
               <l n="1.322.8">In populi veniet conspicienda manus! </l>
               <l n="1.322.9">Non metuet scombros, sed thuris plena <corr>Sabaei</corr>
               </l>
               <l n="1.322.10">Ante deos omnes stabit et ante deas.</l>
            </div>
            <div>
               <head>
                  <anchor n="647"/>323. DE NARCISSO ET PYGMALIONE</head>
               <l n="1.323.1">Visa in aquis suamet Narcissum torsit imago,</l>
               <l n="1.323.2">Pygmalion mutum stultus amavit ebur.</l>
            </div>
            <div>
               <head>
                  <anchor n="649"/>324. AD RULLUM</head>
               <l n="1.324.1">Quantum Phryx Mida, Lydiusve Croesus, </l>
               <l n="1.324.2">Vel Xerxes habuit, paterve Xerxis; </l>
               <l n="1.324.3">Tantum si tibi,
Rulle, opum suarum, </l>
               <l n="1.324.4">Pleno Copia fundat alma cornu, </l>
               <l n="1.324.5">Dici non poteris tamen beatus, </l>
               <l n="1.324.6">Affectum
nisi comprimas habendi. </l>
               <l n="1.324.7">Non, cum plurima, Rulle, possidentur, </l>
               <l n="1.324.8">Sed cum nil cupitur, beatitudo est.</l>
            </div>
            <div>
               <head>
                  <anchor n="651"/>325. ARTEMISIA AD MAUSOLUM</head>
               <l n="1.325.1">In coelum si te poteram, dulcissime coniux,</l>
               <l n="1.325.2">Tollere; coeliferi pondus Atlantis eras.</l>
               <l n="1.325.3"> Quod licuit, pelagi fluida nec mersus in unda,</l>
               <l n="1.325.4">Nec tegeris vili contumulatus humo; </l>
               <l n="1.325.5">Sed levat arte nova suspensum tertius aer,</l>
               <l n="1.325.6">Mortales ultra non valuere manus.</l>
            </div>
            <div>
               <head>
                  <anchor n="653"/>326. EPITAPHIUM CLARISSIMAE MATRONAE, DOMINAE ANDREOLAE, NICOLAI V. PONT. ROMANI ET PHILIPPI <corr>CARDINALIS</corr> BONONIENSIS MATRIS</head>
               <l n="1.326.1">Cuius puniceum proles gerit una galerum,</l>
               <l n="1.326.2">
                  <corr>Altera</corr> Romanae praesidet ecclesiae, </l>
               <l n="1.326.3">Andreola hoc sacro recubat conclusa sepulcro,</l>
               <l n="1.326.4">Membra solum repetunt, spiritus astra tenet. </l>
               <l n="1.326.5">Postera venturae vix credent saecula famae,</l>
               <l n="1.326.6">Tam brevis ut teneat viscera tanta locus.</l>
            </div>
            <div>
               <head>
                  <anchor n="655"/>327. IN SENECAM LIPPUM</head>
               <l n="1.327.1">Quid, Seneca, obtusos, frustra causaris, ocellos?</l>
               <l n="1.327.2">Ingenium clades adiuvat ista magis.</l>
               <l n="1.327.3"> Testis Democritus, qui, quo sapientior esset,</l>
               <l n="1.327.4">Luminibus tenebras intulit ipse suis.</l>
               <l n="1.327.5"> Caecus erat Cyclops, calamis cum dulce creparet,</l>
               <l n="1.327.6">Cum caneret Troiam, caecus Homerus erat.</l>
               <l n="1.327.7"> Caecus et ille senex, Pyrrho qui pace negata,</l>
               <l n="1.327.8">Reppulit a Latio dedecus imperio.</l>
               <l n="1.327.9"> Stesichorus sonuit melius, cum lucis egebat;</l>
               <l n="1.327.10">Plus etiam Thamyrin tunc placuisse ferunt.</l>
               <l n="1.327.11"> Caecum divitiis dominatur Numen; an hoc est,</l>
               <l n="1.327.12">Tam male quod mundi distribuuntur opes?</l>
               <l n="1.327.13"> Caecus Amor, Graio si verum carmine lusit</l>
               <l n="1.327.14">Sicelis arguti fistula Simichidae, </l>
               <l n="1.327.15">Quid, quod et ipsa caret nitido Rhamnusia visu,</l>
               <l n="1.327.16">Omnia quae rapidae, ventilat orbe rotae? </l>
               <l n="1.327.17">Hoc tamen illa unum recte iustissima vidit,</l>
               <l n="1.327.18">Quod de te, Seneca, reddidit Oedipodem.</l>
            </div>
            <div>
               <head>
                  <anchor n="657"/>328. DE CORPORIBUS MATHEMATICIS</head>
               <l n="1.328.1">Punctum sit, cuius non possis sumere partem. </l>
               <l n="1.328.2">Extento gracilis decurrat linea puncto. </l>
               <l n="1.328.3">Inde
superficiem geminato linea tractu </l>
               <l n="1.328.4">Efficiat, nullo pateat quae lata profundo. </l>
               <l n="1.328.5">Bina
superficies solidi vim corporis edat, </l>
               <l n="1.328.6">Quod longo, et lato dimensum constat et alto, </l>
               <l n="1.328.7">Tessera,
seu cubus, seu quadrantale vocatum; </l>
               <l n="1.328.8">Quod promtum semper quovis consistere iactu, </l>
               <l n="1.328.9">Sena superficies, octonus et angulus ambit.</l>
            </div>
            <div>
               <head>
                  <anchor n="659"/>329. AD MARCELLUM</head>
               <l n="1.329.1">Quod fuit astuto pugnax Aetolus Ulixi,</l>
               <l n="1.329.2">Quod duro Telamon Amphitryoniadi; </l>
               <l n="1.329.3">Quod fuit inflexo mitis Patroclus Achilli,</l>
               <l n="1.329.4">Formoso Nisus quod celer Euryalo; </l>
               <l n="1.329.5">Quod fuit e Thebis profugo Calydonius exul,</l>
               <l n="1.329.6">Pirithoo casti quod pater Hippolyti, </l>
               <l n="1.329.7">Quod fuit Emathius domitori Hephaestio rerum,</l>
               <l n="1.329.8">Trux Epaminondae, quod Pelopida, suo, </l>
               <l n="1.329.9">Quod totidem Libyae victoribus unus et alter</l>
               <l n="1.329.10">Laelius; Augusto quod gener ipse fuit; </l>
               <l n="1.329.11">Hoc tu magnanimo, nunc es, Marcelle, Renato,</l>
               <l n="1.329.12">Felix, qui regum dignus amore venis.</l>
            </div>
            <div>
               <head>
                  <anchor n="661"/>330. EPITAPHIUM IOANNIS HUNYADI, MATTHIAE REGIS PATRIS</head>
               <l n="1.330.1">Pannoniae murus, Turcorum terror in armis,</l>
               <l n="1.330.2">Si qua, Ioannes hac tegeretur, humo; </l>
               <l n="1.330.3">Sed sub Belgrado mundi superavit ut hostem,</l>
               <l n="1.330.4">Morte simul domita, sidera vivus adit. </l>
               <l n="1.330.5">Multi laurigeris Capitolia celsa triumphis</l>
               <l n="1.330.6">Conscendere duces; solus at iste polum.</l>
            </div>
            <div>
               <head>
                  <anchor n="663"/>331. DE LAURENTIO VALLA</head>
               <l n="1.331.1">Saecula tot cervus, tot vivit saecula cornix; </l>
               <l n="1.331.2">Valla obit ante diem; quis putet esse Deos?</l>
            </div>
            <div>
               <head>
                  <anchor n="665"/>332. DE GRAECO</head>
               <l n="1.332.1">Nec Pelopis regnum, nec sit mihi divitis auri</l>
               <l n="1.332.2">Copia, neve leves antevolem Zephyros; </l>
               <l n="1.332.3">Hic te complexus moduler sed rupe sub alta,</l>
               <l n="1.332.4">Inter oves, Siculum prospiciens pelagus.</l>
            </div>
            <div>
               <head>
                  <anchor n="667"/>333. DE MARCELLO VENETO</head>
               <l n="1.333.1">Hoc mihi Marcellus, sacri quod vatibus aevi,</l>
               <l n="1.333.2">Pollio, Maecenas, et Proculeius erant. </l>
               <l n="1.333.3">Hoc ego Marcello, quod Xerxi Choerilus olim,</l>
               <l n="1.333.4">Quod tibi nescio quis, perfide Sulla, fuit. </l>
               <l n="1.333.5">Hoc modicum est, inquis; nihilo tamen esse videtur</l>
               <l n="1.333.6">Maius, nam nihilo quid minus esse potest?</l>
            </div>
            <div>
               <head>
                  <anchor n="669"/>334. EPITAPHIUM THADDAEAE</head>
               <l n="1.334.1">Hic tumulata iacet magni Thaddaea Guarini,</l>
               <l n="1.334.2">Sero secuturum laeta praeisse virum. </l>
               <l n="1.334.3">Nullum se tanto iactabit nomine marmor,</l>
               <l n="1.334.4">Artibus haec vicit Pallada, prole Rheam.</l>
            </div>
            <div>
               <head>
                  <anchor n="671"/>335. DE THEODORO GAZA</head>
               <l n="1.335.1">Nobile linguarum <corr>decus</corr>, o Theodore, duarum,</l>
               <l n="1.335.2">Inclyta quem nobis Thessalonica dedit.</l>
               <l n="1.335.3"> Accipe magnifici clarum rectoris honorem,</l>
               <l n="1.335.4">Accipe purpureae, pallia rubra, togae. </l>
               <l n="1.335.5">Festa sit in fastis, et semper maxima, qua tu</l>
               <l n="1.335.6">Luce magistratum gymnasiarchus inis.</l>
            </div>
            <div>
               <head>
                  <anchor n="673"/>336. EPITAPHIUM ULADISLAI REGIS</head>
               <!-- deest in Mayer? -->
               <l n="1.336.1">Romulidae Cannas, ego Varnam clade notavi:</l>
               <l n="1.336.2">Discite mortales non temerare fidem. </l>
               <l n="1.336.3">Me nisi Pontifices iussissent rumpere foedus.</l>
               <l n="1.336.4">Non ferret <sic>Schythicum</sic> Pannonis ora iugum.</l>
            </div>
            <div>
               <head>
                  <anchor n="675"/>337. DE AVE, QUAE, CAPITE LICET ABSCISSO, ADHUC VOLABAT</head>
               <l n="1.337.1">Quis credat? bifido sagitta ferro </l>
               <l n="1.337.2">Currenti caput abscidit volucri, </l>
               <l n="1.337.3">Desit currere non tamen
volucris, </l>
               <l n="1.337.4">Dum deesset caput. Unde vis peremtae </l>
               <l n="1.337.5">Cum sic curreret, unde iners eunti? </l>
               <l n="1.337.6">An pars
mortua, pars erat superstes? </l>
               <l n="1.337.7">Nec, quamvis posito procul cerebro, </l>
               <l n="1.337.8">Cor disperdiderat suum
vigorem? </l>
               <l n="1.337.9">An casus levis hoc repente lusit, </l>
               <l n="1.337.10">Dum vivae tenor ille motionis </l>
               <l n="1.337.11">Nec iam frigida
membra derelinquit? </l>
               <l n="1.337.12">An dum, mors subito vocata, tardat, </l>
               <l n="1.337.13">Lentus substitit, et morae vocantis</l>
               <l n="1.337.14">
Momentum breve sensus occupavit? </l>
               <l n="1.337.15">An quoddam medium locare tempus, </l>
               <l n="1.337.16">Vitam inter licet, et
necem supremam? </l>
               <l n="1.337.17">Quod neutrum magis altero putari, </l>
               <l n="1.337.18">Confusis pariter queat duobus? </l>
               <l n="1.337.19">Ceu
confinia noctium et dierum, </l>
               <l n="1.337.20">Nec lux, nec tenebrae solent vocari, </l>
               <l n="1.337.21">Sed mixtum et dubium tenere
nomen. </l>
               <l n="1.337.22">Verum quae potius fuere causae, </l>
               <l n="1.337.23">Vos inquirite, quos fatigat ingens </l>
               <l n="1.337.24">Naturae labor, et
profunda rerum. </l>
               <l n="1.337.25">Me facti satis est venire testem. </l>
               <l n="1.337.26">At tu Graecia fabulosa, profer, </l>
               <l n="1.337.27">Si quid
tale tui tulere agones, </l>
               <l n="1.337.28">Quos Pytho, Nemee, Isthmos, Elis egit. </l>
               <l n="1.337.29">Dic centum celebrata Roma ludis, </l>
               <l n="1.337.30">Viderunt tua si theatra quando,</l>
               <l n="1.337.31"> Truncum vivere, mortuum moveri.</l>
            </div>
            <div>
               <head>
                  <anchor n="677"/>338. DE ROMA</head>
               <l n="1.338.1">Non secus e Phrygiis surrexit Roma ruinis,</l>
               <l n="1.338.2">Quam de reliquiis, ales Eoa, suis, </l>
               <l n="1.338.3">Sed Phoenice tamen melius iacet Ilia tellus,</l>
               <l n="1.338.4">Maiorem cinis hic rettulit, ille parem.</l>
            </div>
            <div>
               <head>
                  <anchor n="679"/>339. EPITAPHIUM IOANNIS HUNIADIS</head>
               <l n="1.339.1">Ioannes iacet hic, Turcorum ille horror in armis,</l>
               <l n="1.339.2">Ille gubernatae gloria Pannoniae.</l>
               <l n="1.339.3"> Huniadum creat hunc, comitem Bistricia sumit,</l>
               <l n="1.339.4">Nandoris Albe rapit, hunc tenet Alba Iulae.</l>
            </div>
            <div>
               <head>
                  <anchor n="681"/>340. ROMA AD HOSPITES</head>
               <l n="1.340.1">Quisquis es, ignotis huc vecte a sedibus, hospes,</l>
               <l n="1.340.2">Advena nunc, olim civis et ipse meus;</l>
               <l n="1.340.3"> Seu levis ambitio, seu lis te huc improba duxit,</l>
               <l n="1.340.4">Seu peregrinandi religiosus amor; </l>
               <l n="1.340.5">Hoc te, care hospes, precor urbs veneranda Quirini,</l>
               <l n="1.340.6">Cum secura tuis otia rebus erunt;</l>
               <l n="1.340.7"> Percensere meas, pia sit tibi cura, ruinas,</l>
               <l n="1.340.8">Sic videas patriae, moenia salva, tuae; </l>
               <l n="1.340.9">Vel si festinas, semel udo lumine saltem,</l>
               <l n="1.340.10">Aspice sim qualis, concipe qualis eram.</l>
            </div>
            <div>
               <head>
                  <anchor n="683"/>341. CUR STELLATUM SIT COELUM?</head>
               <l n="1.341.1">Ante fuit simplex coeli color; ast ubi furto</l>
               <l n="1.341.2">Titanum, paene est regia capta Iovis, </l>
               <l n="1.341.3">Arcis <corr>Olympiacae</corr> tum demum in turribus altis,</l>
               <l n="1.341.4">Astrorum excubias disposuere Dei.</l>
            </div>
            <div>
               <head>
                  <anchor n="685"/>342. QUANDO PRIMUM ROMAE MUSIS SIT HONOR HABITUS?</head>
               <l n="1.342.1">Cum sola antiqui tractarent bella Quirites,</l>
               <l n="1.342.2">Aonidum studiis non erat ullus honos. </l>
               <l n="1.342.3">Nec nisi quas nuper contexerat aerea cassis,</l>
               <l n="1.342.4">Postmodo cingebant laurea serta comas. </l>
               <l n="1.342.5">Mox ubi paulatim fratris surrepsit in urbem</l>
               <l n="1.342.6">Delius, et fluxit Castalis in Tiberim; </l>
               <l n="1.342.7">Dulcisona invictam vicerunt carmina gentem,</l>
               <l n="1.342.8">Nec litu coepit vilior esse chelys. </l>
               <l n="1.342.9">Tunc et Liviacis applausit Roma cothurnis,</l>
               <l n="1.342.10">Festivos Plauti risit et illa sales. </l>
               <l n="1.342.11">At postquam magno, per somnia plenus, Homero</l>
               <l n="1.342.12">Ennius, Herois condidit arma modis; </l>
               <l n="1.342.13">Huic eques, huic mixta plaudebat plebe senatus,</l>
               <l n="1.342.14">Nec non belligeri, nomina clara, duces. </l>
               <l n="1.342.15">Sed sacrum in primis coleret cum Scipio vatem,</l>
               <l n="1.342.16">Vatis ut ipse sacri maxima cura fuit. </l>
               <l n="1.342.17">Praecipue Libycos, nam rettulit ille, triumphos,</l>
               <l n="1.342.18">Detractum et Latiis arcibus Hannibalem. </l>
               <l n="1.342.19">Nec minus Hispanas acies, et foedere iniquo</l>
               <l n="1.342.20">Contentum Tauri finibus Antiochum.</l>
            </div>
            <div>
               <head>
                  <anchor n="687"/>343. DE MORTE AMICI</head>
               <l n="1.343.1">O nunquam mihi mors odiosior! o mihi nunquam</l>
               <l n="1.343.2">Stamina Parcarum flebiliora trium!</l>
            </div>
            <div>
               <head>
                  <anchor n="689"/>344. AD IOANNEM ANTONIUM</head>
               <l n="1.344.1">Quod tibi, Ioannes Antoni, nulla refertur</l>
               <l n="1.344.2">Tam magnis in me gratia pro meritis; </l>
               <l n="1.344.3">Ne crede ingratum, neve admirere; referri</l>
               <l n="1.344.4">Gratia tunc debet, cum satis aequa potest.</l>
            </div>
            <div>
               <head>
                  <anchor n="691"/>345. EPITAPHIUM IN FRANCISCUM BARBARUM</head>
               <l n="1.345.1">Heu! qualem Veneti Francisci funere civem, </l>
               <l n="1.345.2">Amittunt! qualem gens Barbara perdit alumnum!</l>
               <l n="1.345.3">
Quantus doctrina fuerit, gesta inclita monstrant; </l>
               <l n="1.345.4">Quantus iustitia, sex rectae legibus urbes</l>
               <l n="1.345.5">
Testantur. Iaceat licet hoc sub marmore corpus, </l>
               <l n="1.345.6">Nomen in orbe tamen, superis mens vivit in astris.</l>
            </div>
            <div>
               <head>
                  <anchor n="693"/>346. EPITAPHIUM PAULI LOGICI</head>
               <l n="1.346.1">Arte potens logicae iacet hoc sub marmore Paulus,</l>
               <l n="1.346.2">Quem rapuit subiti funeris atra lues;</l>
               <l n="1.346.3"> Scilicet idcirco Parcae properastis iniquae,</l>
               <l n="1.346.4">Ne vos arguto vinceret ille sono.</l>
            </div>
            <div>
               <head>
                  <anchor n="695"/>347. DE MESSIO</head>
               <l n="1.347.1">Cum spoliare parat deiectum Messius hostem,</l>
               <l n="1.347.2">Quod faciat lucri conspicit esse nihil.</l>
               <l n="1.347.3"> Percitus ergo ira, supra caput ense levato,</l>
               <l n="1.347.4">Hoc, inquit, solum, quod rapiamus, habes.</l>
            </div>
            <div>
               <head>
                  <anchor n="697"/>348. DE VENATIONE</head>
               <l n="1.348.1">Corripuit campo leporem sacer ales aperto,</l>
               <l n="1.348.2">Prendere quem celeres non valuere canes.</l>
               <l n="1.348.3"> Quaeritur aucupium dici, an venatio debet,</l>
               <l n="1.348.4">Cum volucris captam detinet unca feram.</l>
            </div>
            <div>
               <head>
                  <anchor n="699"/>349. DE EODEM</head>
               <l n="1.349.1">Prostratum leporem cum iam ferus ungue secaret</l>
               <l n="1.349.2">Daedalion, adsunt improba turba canes.</l>
               <l n="1.349.3"> Quo ruitis segnes? captae iam parcite praedae,</l>
               <l n="1.349.4">Dum fera diripitur, ne lanietur avis.</l>
               <l n="1.349.5"> Ignavi stupuere canes, dum viscera victor</l>
               <l n="1.349.6">Devorat et praeda pascitur ille sua.</l>
            </div>
            <div>
               <head>
                  <anchor n="701"/>350. EPITAPHIUM ALFONSI, REGIS NEAPOLITANI</head>
               <l n="1.350.1">Si Iovis ossa iacent Dictaeo condita busto,</l>
               <l n="1.350.2">Alfonsi hic regis condita membra iacent.</l>
               <l n="1.350.3"> Iuppiter aethereas sin possidet integer arces,</l>
               <l n="1.350.4">Integer Alfonsus, sidera summa tenet.</l>
            </div>
            <div>
               <head>
                  <anchor n="703"/>351. CRYSTALLINA</head>
               <l n="1.351.1">Esse putas si nos, Crystallina, falleris, hostes,</l>
               <l n="1.351.2">Murani aequoreae vitrea vasa sumus.</l>
            </div>
            <div>
               <head>
                  <anchor n="705"/>352. EADEM</head>
               <l n="1.352.1">Vitrea crystallo Murani pocula certant,</l>
               <l n="1.352.2">Non sunt bella minus, sed pretiosa minus.</l>
            </div>
            <div>
               <head>
                  <anchor n="707"/>353. LAUDAT NICOLAUM PEROTTUM</head>
               <l n="1.353.1">Mittere laurigero tentabam nostra Perotto</l>
               <l n="1.353.2">Carmina, cum domino sic ait ipse liber:</l>
               <l n="1.353.3"> Inspice quid facias, doctissimus ille novorum</l>
               <l n="1.353.4">Dicitur, et priscis non minor esse viris.</l>
               <l n="1.353.5"> Acria formido subtilis acumina limae,</l>
               <l n="1.353.6">Neve notet nugas, stella veruve, meas. Quodsi</l>
               <l n="1.353.7"> contingat tanto me vate probari,</l>
               <l n="1.353.8">Tunc ego vel Vario, Quintiliove legar.</l>
            </div>
            <div>
               <head>
                  <anchor n="709"/>354. DE TITI LIBELLIS</head>
               <l n="1.354.1">Si quem forsitan in Titi libellis </l>
               <l n="1.354.2">Ianum comperies, amice lector, </l>
               <l n="1.354.3">Illum protinus esse me putato. </l>
               <l n="1.354.4">Hoc, ne deciperemur ambo, dixi.</l>
            </div>
            <div>
               <head>
                  <anchor n="711"/>355. EPITAPHIUM IN LAZARUM MARCHIONEM MALASPINAM</head>
               <l n="1.355.1">Gente Malaspina deducens Lazarus ortum,</l>
               <l n="1.355.2">Hac cubat in parva contumulatus humo; </l>
               <l n="1.355.3">Qui quondam viridis primaevo in flore iuventae</l>
               <l n="1.355.4">Mortis inaudito procubuit genere. </l>
               <l n="1.355.5">Cum famulo nitidis sese exercebat in armis,</l>
               <l n="1.355.6">Nec galea, ut famulus, tempora tectus erat; </l>
               <l n="1.355.7">Curritur, et falsum pugnae certamen initur:</l>
               <l n="1.355.8">Corruit inflictis unus et alter equis; P</l>
               <l n="1.355.9">ars galeae anterior iugulum perrupit herilem,</l>
               <l n="1.355.10">Dum famulum praeceps desuper urget herus.</l>
            </div>
            <div>
               <head>
                  <anchor n="713"/>356. EPITAPHIUM NICOLAI PONTIFICIS MAXIMI</head>
               <l n="1.356.1">Quintum quae tegit urna Nicolaum, </l>
               <l n="1.356.2">Cunctarum tegit artium parentem.</l>
            </div>
            <div>
               <head>
                  <anchor n="715"/>357. AD FRANCISCUM ARETINUM</head>
               <l n="1.357.1">Francisce, interpres legum, Aretine, sacrarum,</l>
               <l n="1.357.2">Nec minus Aonia nobilis in cithara;</l>
               <l n="1.357.3"> Iustitiae mensura tibi servatur in omnes,</l>
               <l n="1.357.4">In solo nostri est nullus amore modus. </l>
               <l n="1.357.5">Nam me plus multo laudas, miraris, honoras,</l>
               <l n="1.357.6">Quam mea quod virtus ingeniumve capit. </l>
               <l n="1.357.7">Quare tu plus, quam mereor, mihi, ne, rogo, praestes,</l>
               <l n="1.357.8">At tibi dent faciles, quanta merere, Dei.</l>
            </div>
            <div>
               <head>
                  <anchor n="717"/>358. DE EPISCOPO MUTINENSI</head>
               <l n="1.358.1">Aonios nullo vates nunc esse querebar</l>
               <l n="1.358.2">In pretio, et nostri temporis hostis eram; </l>
               <l n="1.358.3">Cum mea respexit Mutinensis carmina praesul,</l>
               <l n="1.358.4">Coepit et ingenio mitis adesse meo. </l>
               <l n="1.358.5">Sic inopem, nec adhuc notum tibi, Roma, Maronem,</l>
               <l n="1.358.6">Tyrrhenus, placida mente, refovit eques. </l>
               <l n="1.358.7">Pergite Pierides, vestris me inducere lucis,</l>
               <l n="1.358.8">Nunc mihi molle iugum, nunc mihi plana via est.</l>
            </div>
            <div>
               <head>
                  <anchor n="719"/>359. AD EUNDEM EPISCOPUM</head>
               <l n="1.359.1">Unde mihi hoc, quod me sic diligis optime praesul?</l>
               <l n="1.359.2">Nempe tua id solum de pietate venit.</l>
               <l n="1.359.3"> Nil ego promerui, tibi quippe alienus, et ante</l>
               <l n="1.359.4">Ignotus; tu me vis tamen esse tuum. </l>
               <l n="1.359.5">Tu legis et laudas, tu carmina nostra tueris,</l>
               <l n="1.359.6">Tu patrio externum solus amore foves. </l>
               <l n="1.359.7">Nec satis est quod me, ipse pia complectere cura,</l>
               <l n="1.359.8">Ut veniam tota clarus in urbe, facis. </l>
               <l n="1.359.9">Nec dubitas sacri mihi conciliare favorem</l>
               <l n="1.359.10">Principis, et per te, nos Leonellus amat. </l>
               <l n="1.359.11">Vir bonus est, meritis qui scilicet aequa rependit,</l>
               <l n="1.359.12">Omnia qui dat ubi nil merui, Deus est.</l>
            </div>
            <div>
               <head>
                  <anchor n="721"/>360. AD GALLUM</head>
               <l n="1.360.1">Galle, rogas quae sit perfectae regula vitae?</l>
               <l n="1.360.2">Ne facias, nolis quod fieri ipse tibi.</l>
            </div>
            <div>
               <head>
                  <anchor n="723"/>361. AD LECTOREM</head>
               <l n="1.361.1">Parco tibi, parco vobis iam candide lector,</l>
               <l n="1.361.2">Finis adest; primum sit leve semper onus.</l>
            </div>
         </div>
         <div type="poesis-epigrammata">
            <head>
               <anchor n="725"/>EPIGRAMMATA IN PANNONIA SCRIPTA</head>
            <div>
               <head>
                  <anchor n="726"/>362. LAUS PANNONIAE</head>
               <l n="2.1.1">Quae legerent omnes, quondam dabat Itala tellus,</l>
               <l n="2.1.2">Nunc e Pannonia carmina missa legit.</l>
               <l n="2.1.3"> Magna quidem nobis haec gloria; sed tibi maior,</l>
               <l n="2.1.4">Nobilis ingenio, patria facta, meo.</l>
            </div>
            <div>
               <head>
                  <anchor n="728"/>363. DE ELECTIONE MATTHIAE REGIS HUNGARIAE</head>
               <!-- deest in Mayer -->
               <l n="2.2.1">Cum videt Hungarici vectum ad fastigia regni</l>
               <l n="2.2.2">Matthiam; presso gutture corvus ait: </l>
               <l n="2.2.3">Illa ego <corr>vexillis</corr>, ales gestata paternis,</l>
               <l n="2.2.4">Iam fateor geminae cedere laeta cruci. </l>
               <l n="2.2.5">Sin vel sculpar adhuc, vel pingar forte sub illa,</l>
               <l n="2.2.6">Ingens, et voto gratia maior erit.</l>
            </div>
            <div>
               <head>
                  <anchor n="730"/>364. COMPRECATIO DEORUM PRO REGE MATTHIA IN TURCOS BELLUM PARANTE</head>
               <l n="2.3.1">Rex pia Matthias in Turcos signa resumit,</l>
               <l n="2.3.2">Nunc age de toto numina adeste polo. </l>
               <l n="2.3.3">Da clavam, Alcide, iuveni, da, Phoebe, sagittas,</l>
               <l n="2.3.4">Mars, gladium; Pallas, Gorgona; Castor, equum. </l>
               <l n="2.3.5">Mulciber arma para non ullis pervia telis,</l>
               <l n="2.3.6">Qualia Pelidae, Dardaniove duci. </l>
               <l n="2.3.7">Hunc inter pugnae certamina, vulnere ab omni,</l>
               <l n="2.3.8">Aegide praetenta, Iuppiter, ipse tegas. </l>
               <l n="2.3.9">Quodsi lenta iuvant residis vos otia vitae,</l>
               <l n="2.3.10">Solum siderea, mittite ab arce patrem. </l>
               <l n="2.3.11">Sufficit ille suo custos in praelia nato,</l>
               <l n="2.3.12">Ille modo in coelo missile fulmen habet.</l>
            </div>
            <div>
               <head>
                  <anchor n="732"/>365. SE IPSUM EXCUSAT, QUOD NON PROELIA TRACTET</head>
               <l n="2.4.1">Belligeri proceres, me regia castra sequentem,</l>
               <l n="2.4.2">Ne frustra ignavi, carpite quaeso, metus,</l>
               <l n="2.4.3"> Quod nunquam adversos decurro armatus in hostes,</l>
               <l n="2.4.4">Scando nec obsessi, moenia celsa, loci,</l>
               <l n="2.4.5"> Sed spectator iners aliena pericula miror,</l>
               <l n="2.4.6">Non timor hoc, vestri, credite, cura iubet.</l>
               <l n="2.4.7"> Gloria nempe, viri, petitur longissima vobis,</l>
               <l n="2.4.8">Haec faciles plagas, funera grata facit.</l>
               <l n="2.4.9"> Quodsi pugnantem, rapiat sors ulla, poetam,</l>
               <l n="2.4.10">Quis vestras mortes, funera vestra, canet?</l>
            </div>
            <div>
               <head>
                  <anchor n="734"/>366. DE AENEA PIO SUMMO PONTIFICE</head>
               <l n="2.5.1">Qui fuit Aeneas, mutato nominis usu,</l>
               <l n="2.5.2">Nil <corr>aliud</corr> certe, quam Pius, esse potest.</l>
            </div>
            <div>
               <head>
                  <anchor n="736"/>367. EPITAPHIUM GUARINI</head>
               <l n="2.6.1">Guarinus iacet hic, linguam diffudit in orbem</l>
               <l n="2.6.2">Qui Latiam; Latio reddidit Inachiam.</l>
            </div>
            <div>
               <head>
                  <anchor n="738"/>368. EPITAPHIUM GUARINI</head>
               <l n="2.7.1">Calliope, Clio, Polyhymnia, flete; Guarinus</l>
               <l n="2.7.2">Ecce iacet, vestri gloria, vester honos.</l>
               <l n="2.7.3"> Occiderit licet ille senex, absolvere nemo</l>
               <l n="2.7.4">Fata potest, semper vivere dignus erat.</l>
            </div>
            <div>
               <head>
                  <anchor n="740"/>369. AD GALEOTTUM</head>
               <l n="2.8.1">Candida seu vultu ridet fortuna sereno,</l>
               <l n="2.8.2">Seu praefert tristes nubila fronte minas, </l>
               <l n="2.8.3">Semper habe fidi secretum pectus amici,</l>
               <l n="2.8.4">Affectus credas cui Galeotte tuos: </l>
               <l n="2.8.5">Collatae levius mordent praecordia curae,</l>
               <l n="2.8.6">Gaudia plus multo participata iuvant.</l>
            </div>
            <div>
               <head>
                  <anchor n="742"/>370. AD EUNDEM</head>
               <l n="2.9.1">Tu nunc in patria laetum me vivere credis,</l>
               <l n="2.9.2">Cum tamen in dubio, sit mihi vita, loco. </l>
               <l n="2.9.3">Nunc fluidus laxa, procumbit sanguis ab alvo,</l>
               <l n="2.9.4">Nunc saevit rapida tertia febre dies. </l>
               <l n="2.9.5">Si natalis humus nobis tam triste parabat</l>
               <l n="2.9.6">Hospitium, melius, non rediisse, fuit. </l>
               <l n="2.9.7">Quodsi te incolumem superi, Galeotte, reservant,</l>
               <l n="2.9.8">Dimidia videor parte valere mei.</l>
            </div>
            <div>
               <head>
                  <anchor n="744"/>371. CONQUERITUR DE MORA REGIS</head>
               <l n="2.10.1">Horrida saevit hyems, et adhuc, rex inclyte, bellas,</l>
               <l n="2.10.2">Excutiunt densae, nec tibi tela, nives. </l>
               <l n="2.10.3">Ipsos triste gelu vaginis detinet enses,</l>
               <l n="2.10.4">Nec possunt rigidae, frena movere, manus.</l>
               <l n="2.10.5"> Tu tamen et pugnas misces et moenia frangis,</l>
               <l n="2.10.6">Tantum vel Martis, vel genitoris habes. </l>
               <l n="2.10.7">Otia iam placeant; castris mox rite locandis,</l>
               <l n="2.10.8">Commodiora novi tempora veris erunt.</l>
            </div>
            <div>
               <head>
                  <anchor n="746"/>372. DE CAPTIVITATE DRAGULAE WAIVODAE TRANSALPINI</head>
               <l n="2.11.1">Dicite, Io Paean! captus fert vincla tyrannus,</l>
               <l n="2.11.2">Si modo non falsum publica fama sonat.</l>
               <l n="2.11.3"> Dicite rursus, Io Paean! et carmina festis,</l>
               <l n="2.11.4">Pierides Nymphae, iungite festa choris. </l>
               <l n="2.11.5">At tu, cui nullo decus hoc cum sanguine venit,</l>
               <l n="2.11.6">Ut quid iam medio frigore victor abes? </l>
               <l n="2.11.7">Hoc unum cuncti te supplice voce rogamus,</l>
               <l n="2.11.8">Redde tuos vultus, rex venerande, tuis. </l>
               <l n="2.11.9">Sin populi nil vota movent; hoc sponsa precatur,</l>
               <l n="2.11.10">Hoc genetrix; an et his, dure, negare potes?</l>
            </div>
            <div>
               <head>
                  <anchor n="748"/>373. AD MATTHIAM REGEM</head>
               <l n="2.12.1">Iure colis Venerem mediis, rex inclyte, castris,</l>
               <l n="2.12.2">Illa tibi Martem conciliare potest.</l>
            </div>
            <div>
               <head>
                  <anchor n="750"/>374. AD POLYCARPUM</head>
               <l n="2.13.1">Gratulor a terra, salvum rediisse, Latina,</l>
               <l n="2.13.2">Numina nec votis, surda fuisse, tuis. </l>
               <l n="2.13.3">Gratius hoc fiet, si nos, Polycarpe, revisas,</l>
               <l n="2.13.4">Ni post tam longum, tam breve taedet iter. </l>
               <l n="2.13.5">Quando ego te tota suspensus luce tenebo,</l>
               <l n="2.13.6">Narrantem vastae, dura pericla, viae? </l>
               <l n="2.13.7">Quis status Ausoniae, quae sint ibi tempora rerum,</l>
               <l n="2.13.8">Quas urbes, quales videris ipse viros. </l>
               <l n="2.13.9">Quodsi non fallit cupidam, spes irrita, mentem;</l>
               <l n="2.13.10">Tota, tuo nobis pectore, Roma, venit.</l>
            </div>
            <div>
               <head>
                  <anchor n="752"/>375. CONQUERITUR DE MORA REGIS MATTHIAE IN MOLDAVIA</head>
               <l n="2.14.1">Sarmatici montes, et vos septemplicis Istri</l>
               <l n="2.14.2">Caerulea Euxino cornua mixta mari, </l>
               <l n="2.14.3">Ac tu Romanis olim possessa colonis,</l>
               <l n="2.14.4">Sed iam corrupto, barbara terra, sono; </l>
               <l n="2.14.5">Quid dominum lentis longe retinetis in armis?</l>
               <l n="2.14.6">An gelidum Tanain vultis ut ille bibat? </l>
               <l n="2.14.7">Plena quater, totidem complet iam Cynthia menses</l>
               <l n="2.14.8">Dicere adhuc magno, nec licet ore: venit! </l>
               <l n="2.14.9">Quando erit ut redeat? quando redimita coronis</l>
               <l n="2.14.10">Plaudet laeta suo Buda Neoptolemo? </l>
               <l n="2.14.11">Reddite, si pudor est, absentem reddite tandem,</l>
               <l n="2.14.12">Nubere parva viro, iam Catharina, potest.</l>
            </div>
            <div>
               <head>
                  <anchor n="754"/>376. DE CATHARINA REGINA HUNGARIAE</head>
               <l n="2.15.1">Nostri primus amor, stirps regis clara Boemi,</l>
               <l n="2.15.2">Post matris lacrymas, oscula pauca patris,</l>
               <l n="2.15.3"> Cum iam Pannonicas avecta inviseret oras,</l>
               <l n="2.15.4">Edidit hos praesens Calliopea sonos: </l>
               <l n="2.15.5">Mutasti patriam, mutare vocabula debes,</l>
               <l n="2.15.6">Sis Catharina, volo, quae Cunegundis eras.</l>
            </div>
            <div>
               <head>
                  <anchor n="756"/>377. DE CERVO REGIUM TRAHENTE VEHICULUM</head>
               <l n="2.16.1">Quod nemorum oblitus, posita formidine, cervus,</l>
               <l n="2.16.2">Non homines metuit, nec rabida ora canum; </l>
               <l n="2.16.3">Mollia sed leviter docili trahit esseda collo,</l>
               <l n="2.16.4">Inclyte rex, meriti, quis neget esse tui? </l>
               <l n="2.16.5">Talis cornigeris Diana iugalibus alte,</l>
               <l n="2.16.6">Frondosi vehitur per iuga Taÿgeti. </l>
               <l n="2.16.7">Talis erat nondum famulorum praeda suorum,</l>
               <l n="2.16.8">Compos adhuc mentis, versus Agenorides. </l>
               <l n="2.16.9">Quis iam adeo ferus est, tibi qui servire recuset,</l>
               <l n="2.16.10">Accipiant ipsae cum tua frena ferae?</l>
            </div>
            <div>
               <head>
                  <anchor n="758"/>378. AD MATTHIAM REGEM</head>
               <l n="2.17.1">Hic me rogare tua modo est humanitas </l>
               <l n="2.17.2">Dignata, summe Principum; </l>
               <l n="2.17.3">Quid tibi meorum, vis, poeta, impertiam? </l>
               <l n="2.17.4">Secreta praeter quidlibet.</l>
            </div>
            <div>
               <head>
                  <anchor n="760"/>379. VERIS PROGNOSTICON</head>
               <l n="2.18.1">Texit ut e virgis arguta ciconia nidos,</l>
               <l n="2.18.2">Hibernum vel quae temperat aequor avis. . . . .<gap/>
               </l>
               <l n="2.18.3"> . . . . . . . .<gap/> . . . . . . . .</l>
            </div>
            <div>
               <head>
                  <anchor n="762"/>380. FRAGMENTUM</head>
               <l n="2.19.1">Turris aviclarum, qua cincta palustribus undis</l>
               <l n="2.19.2">Instrepit argutis persona passeribus.</l>
            </div>
            <div>
               <head>
                  <anchor n="764"/>381. DE CORONA REGNI AD FRIDERICUM CAESAREM</head>
               <l n="2.20.1">Quid retines nostram, caesar Friderice coronam?</l>
               <l n="2.20.2">Fausta unquam genti non fuit illa tuae,</l>
               <l n="2.20.3"> Testis erit primae fraudatus flore iuventae,</l>
               <l n="2.20.4">Henricus, Stephano quem pia <sic>Gesla</sic> dedit.</l>
               <l n="2.20.5"> Testis bis pulsi letum miserabile Petri,</l>
               <l n="2.20.6">Ac Salomoniacae, crebra ruina, fugae. </l>
               <l n="2.20.7">Testis quin etiam spoliati casus Othonis,</l>
               <l n="2.20.8">Nec non Alberti, mors properata, tui. </l>
               <l n="2.20.9">Testis et ille tua puer enutritus in aula,</l>
               <l n="2.20.10">Qui nuper thalamos occidit ante novos. </l>
               <l n="2.20.11">Horum tu, si quid sapies, exempla timebis;</l>
               <l n="2.20.12">Felix, alterius qui cavet ipse malo. </l>
               <l n="2.20.13">Nec tanti facies tam vani nominis umbram,</l>
               <l n="2.20.14">Fatorum ut similes experiare vices.</l>
            </div>
            <div>
               <head>
                  <anchor n="766"/>382. EPITAPHIUM BARBARAE MATRIS SUAE</head>
               <l n="2.21.1">Nobilior vitae meritis quam praesule nato,</l>
               <l n="2.21.2">Hac sub marmorea, Barbara, mole iacet. </l>
               <l n="2.21.3">Dum licuit, stirpis fovit pia cura parentem,</l>
               <l n="2.21.4">Illi dulce fuit sospite prole mori. </l>
               <l n="2.21.5">Nunc pro se vicibus numen coeleste precantur,</l>
               <l n="2.21.6">Filius in terris, mater in arce poli.</l>
            </div>
            <div>
               <head>
                  <anchor n="768"/>383. IN VITUM</head>
               <l n="2.22.1">Nomine te vitulum qui dixit, Vite, minuto,</l>
               <l n="2.22.2">Verius hic potuit dicere, Vite, bovem.</l>
            </div>
            <div>
               <head>
                  <anchor n="770"/>384. AD FRIDERICUM CAESAREM</head>
               <l n="2.23.1">Romula res olim Fabio cunctante revixit,</l>
               <l n="2.23.2">Nunc, cunctante eadem te, Friderice, perit. </l>
               <l n="2.23.3">Nam tu continue consultas, nec facis unquam,</l>
               <l n="2.23.4">Mallem aliquid faceres vel sine consilio. </l>
               <l n="2.23.5">Quid tibi cum gelido Saturni sidere inertis?</l>
               <l n="2.23.6">Caesaribus mores Martis inesse decet.</l>
            </div>
            <div>
               <head>
                  <anchor n="772"/>385. DE PIO PONTIFICE MAXIMO, QUI OBIIT IN EXPEDITIONE CONTRA TURCOS</head>
               <l n="2.24.1">Cum Pius in Turcos pia tollit signa Secundus,</l>
               <l n="2.24.2">Dum culpant segnes, strenua bella, patres,</l>
               <l n="2.24.3"> Dum simul Occasus sequitur, simul Arctos euntem,</l>
               <l n="2.24.4">Solvere dum classem, dum dare vela parat; </l>
               <l n="2.24.5">Hadriaci extinctus Piceno in litore ponti,</l>
               <l n="2.24.6">Famosum subito funere rupit iter. </l>
               <l n="2.24.7">Sis licet ingentis, vana spe lusa, triumphi,</l>
               <l n="2.24.8">Da veniam fatis, anxia Roma tamen. </l>
               <l n="2.24.9">Praecisas neu plange vias; fortasse fuisset</l>
               <l n="2.24.10">Pervenisse minus, quam properasse fuit.</l>
            </div>
            <div>
               <head>
                  <anchor n="774"/>386. EPITAPHIUM PAPAE PII II.</head>
               <l n="2.25.1">Cum totus petit astra Pius, de <corr>praesule</corr> tanto,</l>
               <l n="2.25.2">Indignata sibi est terra manere nihil;</l>
               <l n="2.25.3"> Sed frustra conata animam retinere volucrem,</l>
               <l n="2.25.4">Hic cupido, pressit corpus inane, sinu.</l>
            </div>
            <div>
               <head>
                  <anchor n="776"/>387. DE TRANSLATIONE IOANNIS <corr>EPISCOPI</corr> VARADIENSIS IN ECCLESIAM STRIGONIENSEM</head>
               <l n="2.26.1">Pangite laurigerae, laetum Paeana, sorores,</l>
               <l n="2.26.2">Festius et solito, Calliopea sonet.</l>
               <l n="2.26.3"> Metropolitanae supremum sedis honorem,</l>
               <l n="2.26.4">Dat Princeps domino, dat pia Roma, meo. </l>
               <l n="2.26.5">Haec vox per populos immensi transeat orbis,</l>
               <l n="2.26.6">Vox haec a terris sidera summa petat. </l>
               <l n="2.26.7">Cedat Strigonio Varadinum, Chrysius Histro,</l>
               <l n="2.26.8">Sit patrum primus, qui modo quartus erat.</l>
            </div>
            <div>
               <head>
                  <anchor n="778"/>388. DE TECTIS PER IOANNEM ARCHIEPISCOPUM STRIGONIENSEM INSTAURATIS</head>
               <l n="2.27.1">In cathedra Petri, Paulo residente Secundo,</l>
               <l n="2.27.2">Tertius imperium dum Fridericus habet, </l>
               <l n="2.27.3">Haec instauravit Ioannes tecta Sacerdos,</l>
               <l n="2.27.4">Funditus obruerat quae prius ignis edax. </l>
               <l n="2.27.5">Pro quibus officiis aeternum vivat Olympo,</l>
               <l n="2.27.6">Sed postquam in terris vixerit ille diu.</l>
            </div>
            <div>
               <head>
                  <anchor n="780"/>389. INVITAT REGEM MATTHIAM AD HOSPITIUM SUUM</head>
               <l n="2.28.1">Sic tibi, sed sero, pateat domus aurea Divum,</l>
               <l n="2.28.2">Matthia regi, rex adamate, Iovi; </l>
               <l n="2.28.3">Huc ades, et nostris succede penatibus hospes,</l>
               <l n="2.28.4">Nec modicum Princeps, despice magne, larem. </l>
               <l n="2.28.5">Fertur et immensi pacator maximus orbis,</l>
               <l n="2.28.6">Parva Molorcheae, tecta subisse casae.</l>
            </div>
            <div>
               <head>
                  <anchor n="782"/>390. DE PAULO SUMMO PONTIFICE</head>
               <l n="2.29.1">Qui modo Petrus eras, Paulus nunc diceris idem,</l>
               <l n="2.29.2">Ac Petri et Pauli culmina summa tenes.</l>
               <l n="2.29.3"> Clave potens, meritis reserat coelestia Petrus,</l>
               <l n="2.29.4">At Paulus gladio noxia cuncta secat. </l>
               <l n="2.29.5">Sic et tu amborum fungens vice, maxime praesul,</l>
               <l n="2.29.6">Percute sacrilegos, sidera pande piis.</l>
            </div>
            <div>
               <head>
                  <anchor n="784"/>391. DE PAULO SUMMO PONTIFICE</head>
               <l n="2.30.1">Pontificis Pauli testes ne Roma requiras,</l>
               <l n="2.30.2">Filia quem similis sat docet esse marem.</l>
            </div>
            <div>
               <head>
                  <anchor n="786"/>392. DE EODEM</head>
               <l n="2.31.1">Sanctum non possum, patrem te dicere possum,</l>
               <l n="2.31.2">Cum video natam, Paule Secunde, tuam.</l>
            </div>
            <div>
               <head>
                  <anchor n="788"/>393. AD EUNDEM</head>
               <l n="2.32.1">Cum sit filia, Paule, sit tibi aurum, </l>
               <l n="2.32.2">Quantum pontifices habere raros </l>
               <l n="2.32.3">Vidit Roma prius; pater vocari </l>
               <l n="2.32.4">Sanctus non potes, at potes beatus.</l>
            </div>
            <div>
               <head>
                  <anchor n="790"/>394. DE HOMINE PRAEPOSTERO</head>
               <l n="2.33.1">Quem tenebris vigilare iuvat, dormire diebus,</l>
               <l n="2.33.2">Cur non et versis vestibus ire iuvat?</l>
            </div>
            <div>
               <head>
                  <anchor n="792"/>395. QUARE NUNC, UT QUONDAM, SUMMORUM PONTIFICUM TESTICULI NON EXPLORANTUR</head>
               <l n="2.34.1">Femina, Petre, tua quondam ausa sedere cathedra,</l>
               <l n="2.34.2">Orbi terrarum iura verenda dedit.</l>
               <l n="2.34.3"> Indeprensa quidem cunctos latuisset in annos,</l>
               <l n="2.34.4">Facta foret partu, ni manifesta, novo. </l>
               <l n="2.34.5">Post haec Roma diu simili sibi cavit ab astu,</l>
               <l n="2.34.6">Pontificum arcanos, quaerere sueta, sinus. </l>
               <l n="2.34.7">Nec poterat quisquam reserantes aethera claves,</l>
               <l n="2.34.8">Non exploratis sumere testiculis. </l>
               <l n="2.34.9">Cur igitur nostro, mos hic iam tempore cessat?</l>
               <l n="2.34.10">Ante probat quod se quilibet esse marem.</l>
            </div>
            <div>
               <head>
                  <anchor n="794"/>396. DE INTEMPESTIVE COMEDENTE</head>
               <l n="2.35.1">Ante diem prandes, medio vix pronus Olympo,</l>
               <l n="2.35.2">Deflexit Titan; coena parata tibi est. </l>
               <l n="2.35.3">Quis ferat haec? Illud tamen indulgebimus omnes,</l>
               <l n="2.35.4">Exul ab octava si, Ludovice, bibas.</l>
            </div>
            <div>
               <head>
                  <anchor n="796"/>397. IN OTACUSTAS</head>
               <l n="2.36.1">Inter tot mala, pessimi otacustae, </l>
               <l n="2.36.2">Hoc unum facitis bonum: siletur.</l>
            </div>
            <div>
               <head>
                  <anchor n="798"/>398. DE EISDEM</head>
               <l n="2.37.1">Tanta est malorum copia otacustarum, </l>
               <l n="2.37.2">Ut ipse taceat Eustachi Ladislaus.</l>
            </div>
            <div>
               <head>
                  <anchor n="800"/>399. DE EISDEM</head>
               <l n="2.38.1">Plus iam, Lazare, quam tacere oportet, </l>
               <l n="2.38.2">Nil dicas, licet: audit otacustes.</l>
            </div>
            <div>
               <head>
                  <anchor n="802"/>400. EPITAPHIUM PETRI ZOBII, MILITIS PRAESTANTISSIMI</head>
               <l n="2.39.1">Petrus in hoc Zobius tumulo iacet alter Achilles,</l>
               <l n="2.39.2">Iste Bohemorum terror, at ille Phrygum. </l>
               <l n="2.39.3">Morte tamen prior hic; Paridis cadit ille sagitta,</l>
               <l n="2.39.4">Hunc ballista, modo fulminis acta, rapit.</l>
            </div>
            <div>
               <head>
                  <anchor n="804"/>401. DE SCLAVINIA</head>
               <l n="2.40.1">Pars ea Pannoniae, quae nunc Sclavinia fertur,</l>
               <l n="2.40.2">Pagos complures, oppida rara gerit.</l>
            </div>
            <div>
               <head>
                  <anchor n="806"/>402. MICHAELI VITÉZIO NEPOTI</head>
               <l n="2.41.1">Misisti clypeum nobis, si miseris hastam,</l>
               <l n="2.41.2">Martis ero, Phoebi qui modo miles eram.</l>
            </div>
            <div>
               <head>
                  <anchor n="808"/>403. EPITAPHIUM GEORGII MORE</head>
               <l n="2.42.1">Fida iacet nostrae tutela Georgius arcis,</l>
               <l n="2.42.2">Amissam Martis nunc ego credo manum. </l>
               <l n="2.42.3">Vix reducem castris, rapuit domus; occidit aeger, </l>
               <l n="2.42.4">Inter tot sospes qui modo tela fuit. </l>
               <l n="2.42.5">I nunc, et placidae lentus confide quieti,</l>
               <l n="2.42.6">Cum minime speras, mors inopina venit. </l>
               <l n="2.42.7">Ille tamen pulchro fuerat per vulnera leto</l>
               <l n="2.42.8">Dignior; ignavos segnia fata decent.</l>
            </div>
            <div>
               <head>
                  <anchor n="810"/>404. DE ACCIPITRIS VENATIONE</head>
               <l n="2.43.1">Latratu dum silva canum, clamore virorum</l>
               <l n="2.43.2">Personat, ecce dedit callida praeda fugam; </l>
               <l n="2.43.3">Sed pede quem nulli possunt aequare molossi,</l>
               <l n="2.43.4">Accipiter penna consequitur leporem. </l>
               <l n="2.43.5">Nunc tergum rostro carpit, nunc verberat alis,</l>
               <l n="2.43.6">Obsessum multo nunc premit ungue caput. </l>
               <l n="2.43.7">Oscula iam tutae iungant impune columbae,</l>
               <l n="2.43.8">Secura in medio flumine ludat anas. </l>
               <l n="2.43.9">Cognatis avibus parcit iam raptor aduncus,</l>
               <l n="2.43.10">Saevit et in solas alitis ira feras.</l>
            </div>
            <div>
               <head>
                  <anchor n="812"/>405. AD GALEOTTUM</head>
               <l n="2.44.1">Esse quid hoc dicam? rediit, Galeotte, libellus,</l>
               <l n="2.44.2">Pagina sed nullas, rettulit alba notas.</l>
               <l n="2.44.3"> Ast ego Aristarchi stellas et acuta verebar</l>
               <l n="2.44.4">Spicula, Maeonium quis iugulatur opus. </l>
               <l n="2.44.5">Quid faciam, nisi uti placuisse vel omnia credam,</l>
               <l n="2.44.6">Omnia vel prorsus displicuisse tibi? </l>
               <l n="2.44.7">Omnia qui possunt placuisse? relinquitur ergo,</l>
               <l n="2.44.8">Omnia iudicio displicuisse tuo. </l>
               <l n="2.44.9">Est quiddam ulterius; facturas taedia nugas,</l>
               <l n="2.44.10">Ne legisse quidem, te, Galeotte, puto.</l>
            </div>
            <div>
               <head>
                  <anchor n="814"/>406. AD ANTONIUM</head>
               <l n="2.45.1">Vitrea quae nuper mittebas pocula nobis,</l>
               <l n="2.45.2">Antoni, media, rupta fuere, via. </l>
               <l n="2.45.3">Nos tamen haud alias agimus, carissime, grates,</l>
               <l n="2.45.4">Integra quam nobis si tua dona forent. </l>
               <l n="2.45.5">Peccat, ab eventu mentem qui pensat amici,</l>
               <l n="2.45.6">Semper in officiis, est voluisse, satis.</l>
            </div>
            <div>
               <head>
                  <anchor n="816"/>407. AD EUNDEM</head>
               <l n="2.46.1">Perfusam rutilo, pateram tibi mittimus, auro,</l>
               <l n="2.46.2">Aspice quam praestent munera nostra, tuis!</l>
               <l n="2.46.3"> Ex hac materia, vellem tua vasa fuissent,</l>
               <l n="2.46.4">Fracta licet quererer, non tamen abnuerem. </l>
               <l n="2.46.5">At tu non ullis, obnoxia dona, ruinis,</l>
               <l n="2.46.6">Exemplo, Antoni, mittere disce, meo.</l>
            </div>
            <div>
               <head>
                  <anchor n="818"/>408. AD GALEOTTUM</head>
               <l n="2.47.1">Et poma, et crudas, sumam securior, uvas:</l>
               <l n="2.47.2">Qui medicum mittis, tu Galeotte, facis.</l>
            </div>
            <div>
               <head>
                  <anchor n="820"/>409. EPITAPHIUM CHRISTOPHORI GALLI, MEDICI</head>
               <l n="2.48.1">Nomine Christophorus fuerat, cognomine Gallus,</l>
               <l n="2.48.2">Cuius in hoc tumulo condita membra iacent. </l>
               <l n="2.48.3">Heu quantum distat natali a sede sepulcrum!</l>
               <l n="2.48.4">Pannonia extinxit, Brixia progenuit.</l>
               <l n="2.48.5"> Saepe colos medica fatales arte morantem;</l>
               <l n="2.48.6">Tres indignatae praeripuere Deae.</l>
            </div>
            <div>
               <head>
                  <anchor n="822"/>410. IN CRISPUM</head>
               <l n="2.49.1">Nil danti tibi, Crispe, quod nihil do, </l>
               <l n="2.49.2">Dicis me minus esse liberalem. </l>
               <l n="2.49.3">Qui nil dantibus ipse multa donat, </l>
               <l n="2.49.4">Non est, ut puto, Crispe, liberalis, </l>
               <l n="2.49.5">Quidnam est ergo? rogas? furens et excors.</l>
            </div>
            <div>
               <head>
                  <anchor n="824"/>411. IN EUNDEM</head>
               <l n="2.50.1">Das mihi, Crispe, nihil; vis dem tibi multa petenti,</l>
               <l n="2.50.2">Os tibi deest; deerit cor mihi, si faciam.</l>
            </div>
            <div>
               <head>
                  <anchor n="826"/>412. IN EUNDEM</head>
               <l n="2.51.1">Vina rogas; dabimus, si tu des, Crispe, caballum</l>
               <l n="2.51.2">Nam tua belligerum, vix capit herba, pecus.</l>
               <l n="2.51.3"> Da gratis, inquis; nescis, puto, lege caveri,</l>
               <l n="2.51.4">Ut curatorem prodigus accipiat.</l>
            </div>
            <div>
               <head>
                  <anchor n="828"/>413. IN BRIGIDAM PODAGROSAM</head>
               <l n="2.52.1">Brigida dum molli podagrosa quiescit in herba,</l>
               <l n="2.52.2">Repsit ad infirmum, longa colubra, pedem.</l>
               <l n="2.52.3"> Quam simul aspexit toto circum orbe volutam,</l>
               <l n="2.52.4">Prosiliens stratis currere coepit anus. </l>
               <l n="2.52.5">Nec deinceps ullos sensit curata dolores,</l>
               <l n="2.52.6">Contulit et casus quod medicina negat. </l>
               <l n="2.52.7">Seu timor id fecit, seu tactos forsan in artus,</l>
               <l n="2.52.8">Paeonia arcanam bestia misit opem. </l>
               <l n="2.52.9">Heu! sua quam meritis redduntur praemia raro,</l>
               <l n="2.52.10">Ille opifer serpens fuste peremtus obit. </l>
               <l n="2.52.11">Iudice me, reduci fueras mox digna chiragra,</l>
               <l n="2.52.12">In benefactorem, femina iniqua, tuum.</l>
            </div>
            <div type="poesis-epigramma" met="elegiacum">
               <head>
                  <anchor n="830"/>414. FRAGMENTUM</head>
               <l n="2.53.1">
                  <gap/> Magna fuere quidem, et quae ullis promittere votis,</l>
               <l n="2.53.2">Vel quamvis avidus non foret ausus homo. </l>
               <l n="2.53.3">At quantum est minimo totum se immittere pani,</l>
               <l n="2.53.4">Et magnum exiguo claudere in orbe Deum? </l>
               <l n="2.53.5">
                  <corr>Quantum</corr> est, se nobis totum praebere fruendum,</l>
               <l n="2.53.6">Et tamen a toto comminuisse nihil? </l>
               <l n="2.53.7">Cum dedit illa quidem, vicit sua munera Christus,</l>
               <l n="2.53.8">Cum dat se, donis vincitur ipse suis. </l>
               <l n="2.53.9">O amor, o pietas! post omnia se dedit ipsum,</l>
               <l n="2.53.10">Qui se iam dederat, plus dare quid poterat?</l>
            </div>
            <div>
               <head>
                  <anchor n="832"/>415. IN ANTONIUM HOSPITEM</head>
               <l n="2.54.1">Cum me minori fors locarat in gradu, </l>
               <l n="2.54.2">Conviva, memini, non semel fui tuus. </l>
               <l n="2.54.3">Nec par fuisset
denegare me pari. </l>
               <l n="2.54.4">Sed clericum tunc, non vocasti Antistitem. </l>
               <l n="2.54.5">Nolo superbum me putes, venio
libens. </l>
               <l n="2.54.6">Papae! rotata cocta rapa testula, </l>
               <l n="2.54.7">Quam belle acernis afferuntur alveis! </l>
               <l n="2.54.8">Hanc sibi
parabat Curius ipse coenulam. </l>
               <l n="2.54.9">Ergastulis hoc convenit convivium. </l>
               <l n="2.54.10">Quid hoc rubelli est? tolle
funestam picem, </l>
               <l n="2.54.11">Lanae hoc laventur, aut equorum colei. </l>
               <l n="2.54.12">At iam secunda mensa, sublatis adest</l>
               <l n="2.54.13">
Fictilibus, uvae rancidae et fici putres. </l>
               <l n="2.54.14">Quid hoc amabo? nilne ponis amplius? </l>
               <l n="2.54.15">Vale, ut mereris, hospes Antoni, vale! </l>
               <l n="2.54.16">Tam non putabam familiarem me tibi.</l>
            </div>
            <div>
               <head>
                  <anchor n="834"/>416. LAUDAT OPUS THEOLOGI CUIUSPIAM</head>
               <l n="2.55.1">Quae dictas, ea nec dulci Lactantius aequet </l>
               <l n="2.55.2">Lacte fluens, nec culta Leonis homilia primi.</l>
            </div>
            <div>
               <head>
                  <anchor n="836"/>417. AD GALEOTTUM</head>
               <l n="2.56.1">Qui pueros elementa doces, rutilare capillum</l>
               <l n="2.56.2">Si doceas, facias plus, Galeotte, lucri.</l>
            </div>
            <div>
               <head>
                  <anchor n="838"/>418. AD EUNDEM</head>
               <l n="2.57.1">Unde tibi, ut, nuper quod erat pice nigrius atra,</l>
               <l n="2.57.2">Tam subito rutilum sit, Galeotte, caput? </l>
               <l n="2.57.3">Non magis intonsi, radiat coma torta, Sicambri,</l>
               <l n="2.57.4">Nec si quam Crathis perluit aut Sybaris. </l>
               <l n="2.57.5">Quae, precor, ars istud, vel quae fortuna peregit?</l>
               <l n="2.57.6">An potius Divum nobile munus habes? </l>
               <l n="2.57.7">Hoc mirum, posset mutatis addere formis,</l>
               <l n="2.57.8">In nova discrevit qui rude membra chaos.</l>
               <l n="2.57.9"> Ipse ego te primo dubitavi agnoscere visu,</l>
               <l n="2.57.10">Mox fictum dixi ferre capillitium. </l>
               <l n="2.57.11">Iam tango, vix credo tamen; cura irrita multis,</l>
               <l n="2.57.12">Canitiem tincto dissimulare pilo. </l>
               <l n="2.57.13">Hic nihil est fuci, sed de radicibus imis</l>
               <l n="2.57.14">Pullulat, et penitus nascitur iste color. </l>
               <l n="2.57.15">Ergo ut vera tibi est, ita sit longaeva iuventus,</l>
               <l n="2.57.16">Nec decus hoc senio laeserit ulla dies. </l>
               <l n="2.57.17">Quae fieri e pulla potuit sic flava, meretur</l>
               <l n="2.57.18">Ut fiat nunquam candida caesaries.</l>
            </div>
            <div>
               <head>
                  <anchor n="840"/>419. GASPARI TRIBRACHO SALUTEM</head>
               <l n="2.58.1">Centum luminibus cinctum caput Argos habebat,</l>
               <l n="2.58.2">Sed tamen alipedis concidit ense dei; </l>
               <l n="2.58.3">Nec tibi sit mirum bifrontis lumina Iani,</l>
               <l n="2.58.4">Non expectatis succubuisse dolis. </l>
               <l n="2.58.5">Quin etiam nobis damnum fortuna redemit,</l>
               <l n="2.58.6">At nunquam fieri viribus ipse potest!</l>
            </div>
            <div>
               <head>
                  <anchor n="842"/>420. AD TRIBRACHUM POETAM</head>
               <l n="2.59.1">Tribrache, candentes (si nos ea cura teneret),</l>
               <l n="2.59.2">De rubris, gemmas erueremus, aquis.</l>
               <l n="2.59.3"> Gentibus ex Arabum varios peteremus odores,</l>
               <l n="2.59.4">Vellera Ser nobis mitteret, Indus ebur. </l>
               <l n="2.59.5">Nunc animum capiant cum tantum carmina nostrum,</l>
               <l n="2.59.6">Non nisi ab Oenotriis poscimus illa plagis.</l>
               <l n="2.59.7"> Vobis ingenium, vobis dedit ore rotundo</l>
               <l n="2.59.8">Musa loqui; externi barbara turba sumus. </l>
               <l n="2.59.9">Nec Geticum, Pallas colit aut Cyllenius, Histrum,</l>
               <l n="2.59.10">Sed Phaëthontei, brachia amoena Padi.</l>
               <l n="2.59.11"> Istrum concreto vectantem praelia dorso,</l>
               <l n="2.59.12">Mars colit, et Martis sanguinolenta soror. </l>
               <l n="2.59.13">At frustra mendico procul, quis solus abundo,</l>
               <l n="2.59.14">Scilicet Ausonia clarus et ipse lyra. </l>
               <l n="2.59.15">Dicunt pastores; sed non ego credulus illis,</l>
               <l n="2.59.16">Inter nam cygnos anseris ore crepo. </l>
               <l n="2.59.17">Quodsi non etiam prorsus triviale, sonarem,</l>
               <l n="2.59.18">Haud ideo legerem, Tribrache, vestra minus. </l>
               <l n="2.59.19">Ipse Maro assidue Varium Flaccumque terebat;</l>
               <l n="2.59.20">Non bene se novit, cui sua sola placent.</l>
            </div>
            <div>
               <head>
                  <anchor n="844"/>421. IN PETRUM</head>
               <l n="2.60.1">Tu, qui Fabricius foris es, sed Apicius intus,</l>
               <l n="2.60.2">Parcius in nugas, quaeso, vehare meas.</l>
               <l n="2.60.3"> Qualia verba tibi, tales, Petre, sunt mihi mores,</l>
               <l n="2.60.4">Quomodo tu vivis, sic ego, Petre, loquor.</l>
            </div>
            <div>
               <head>
                  <anchor n="846"/>422. AD GALEOTTUM</head>
               <l n="2.61.1">Quaeris, amem quam te? breviter, Galeotte, docebo:</l>
               <l n="2.61.2">Ante mori, quamvis junior, opto tibi.</l>
            </div>
            <div>
               <head>
                  <anchor n="848"/>423. DE MARSILIO FICINO</head>
               <l n="2.62.1">Nuper in Elysiis animam dum quaero Platonis,</l>
               <l n="2.62.2">Marsilio hanc Samius dixit inesse senex.</l>
            </div>
            <div>
               <head>
                  <anchor n="850"/>424. DE FORTUNA AULICORUM</head>
               <l n="2.63.1">Qui modo summus erat, nunc tota est imus in aula,</l>
               <l n="2.63.2">Est hodie summus, qui fuit imus heri.</l>
               <l n="2.63.3"> Tene juvat rebus, Fortuna, ita <corr>ludere</corr> nostris?</l>
               <l n="2.63.4">Regia vel potius <corr>ludere</corr> corda suis?</l>
            </div>
            <div>
               <head>
                  <anchor n="852"/>425. IN CRISPUM</head>
               <l n="2.64.1">Hispani ne, quaeso, legas epigrammata vatis</l>
               <l n="2.64.2">Cum mea legisti, sed tua, Crispe, legas.</l>
            </div>
            <div>
               <head>
                  <anchor n="854"/>426. DE CARMINIBUS SUIS</head>
               <l n="2.65.1">Accipitrum et leporum si te repetita fatigat</l>
               <l n="2.65.2">Fabella, Hispani respice vatis opus.</l>
               <l n="2.65.3"> Invenies illic, toto quam saepe libello,</l>
               <l n="2.65.4">Velox Marmarico, ludat in ore lepus.</l>
            </div>
            <div>
               <head>
                  <anchor n="856"/>427. DE AMYGDALO IN PANNONIA NATA</head>
               <l n="2.66.1">Quod nec in Hesperidum vidit Tirynthius hortis,</l>
               <l n="2.66.2">Nec Phaeaca, Ithacae dux, apud Alcinoum,</l>
               <l n="2.66.3"> Quod fortunatis esset mirabile in arvis,</l>
               <l n="2.66.4">Nedum in Pannoniae frigidiore solo; </l>
               <l n="2.66.5">Audax per gelidos en! floret amygdala menses,</l>
               <l n="2.66.6">Tristior et veris germina fundit hyems. </l>
               <l n="2.66.7">Progne, Phylli tibi, fuit expectanda; vel omnes</l>
               <l n="2.66.8">Odisti iam post Demophoonta moras?</l>
            </div>
            <div>
               <head>
                  <anchor n="858"/>428. IN VITUM</head>
               <l n="2.67.1">Lector et auditor cum desit, Vite, requiris</l>
               <l n="2.67.2">Cur scribam; Musis et mihi, Vite, cano.</l>
            </div>
            <div>
               <head>
                  <anchor n="860"/>429. FRAGMENTUM ALICUIUS EPIGRAMMATIS SINE LEMMATE</head>
               <l n="2.68.1">Invia saxa prius, Matthias pervia fecit,</l>
               <l n="2.68.2">Haec erat Herculea, gloria digna, manu.</l>
            </div>
            <div type="poesis-epigramma" met="elegiacum">
               <head>
                  <anchor n="862"/>430. VEL ALITER</head>
               <l n="2.69.1">Invia <corr>quae</corr> fuerat pediti nunc pervia plaustro</l>
               <l n="2.69.2">Sunt loca, <sic>Mathiae</sic> nobile regis opus.</l>
            </div>
            <div>
               <head>
                  <anchor n="864"/>431. AD REGEM MATTHIAM</head>
               <l n="2.70.1">Quae te ultra tellus, quae gens feret, inclyte regum?</l>
               <l n="2.70.2">Quis non auditas procidet ante tubas? </l>
               <l n="2.70.3">Quandoquidem saevi tibi iam cessere Boemi,</l>
               <l n="2.70.4">Haud unquam externum natio passa iugum.</l>
               <l n="2.70.5"> Sic venit insignis de quolibet hoste triumphus,</l>
               <l n="2.70.6">Hactenus invicto qualis ab hoste venit.</l>
            </div>
            <div>
               <head>
                  <anchor n="866"/>432. AD PHILELPHUM</head>
               <l n="2.71.1">Tu scribis Graio, scribis sermone Latino,</l>
               <l n="2.71.2">At tibi nos contra, barbara dicta damus.</l>
               <l n="2.71.3"> Tempus erat cum me Musarum plectra tenebant,</l>
               <l n="2.71.4">Dulcis et Aonio potus ab amne liquor. </l>
               <l n="2.71.5">Nunc Marti miles, non Phoebo servio vates,</l>
               <l n="2.71.6">Obstrepit et molli, buccina rauca, lyrae.</l>
            </div>
            <div>
               <head>
                  <anchor n="868"/>433. BELENES</head>
               <l n="2.72.1">Brigida Belinis, sive haec tibi nomina, regum</l>
               <l n="2.72.2">Bela parens, certae, sive dedere, ferae, .</l>
               <gap/>
            </div>
            <div>
               <head>
                  <anchor n="870"/>434. IN ABBATEM SZEKSZÁRDIENSEM RELIGIONIS ERGO SE CASTRANTEM</head>
               <l n="2.73.1">Testibus exectis duo grandia dona tonanti</l>
               <l n="2.73.2">Obtuleras nuper religiose pater. </l>
               <l n="2.73.3">Munera coelestes dum conspexere puellae,</l>
               <l n="2.73.4">Versa est in risum regia celsa Jovis. </l>
               <l n="2.73.5">Juppiter exclamat: Mentem castrare necesse est,</l>
               <l n="2.73.6">Haec obscoena lupis tradere membra potes.</l>
            </div>
            <div>
               <head>
                  <anchor n="872"/>435. SINE LEMMATE</head>
               <l n="2.74.1">Lumen ad <corr>hibernae</corr> vigilans, Matthaee, <corr>lucernae</corr>,</l>
               <l n="2.74.2">Dum situlo aethereas <corr>quaeris</corr> in orbe vias.</l>
               <l n="2.74.3"> Improvisa leves rapuere incendia circos</l>
               <l n="2.74.4">Nec se deprendi sustinuere dei. </l>
               <l n="2.74.5">Quis <corr>iam</corr> mentitos contenderit omnia vates?</l>
               <l n="2.74.6">Forsitan hoc Phaëton usserat astra modo.</l>
            </div>
            <div>
           <!-- nema Mayer? -->
               <head>
                  <anchor n="874"/>436. ROMAE</head>
               <l n="2.75.1">Roma vetus, veteres dum te rexere Quirites,</l>
               <l n="2.75.2">Nec bonus inmunis, nec malus ullus erat.</l>
               <l n="2.75.3"> Defunctis patribus successit prava iuventus,</l>
               <l n="2.75.4">Quorum consilio <sic>precipitata</sic> ruis.</l>
            </div>
            <div type="poesis-epigramma" met="elegiacum">
               <head>
                  <anchor n="876"/>437. AD BARTHOLOMAEUM MELCIUM MEDIOLANENSEM</head>
               <l n="2.76.1">Laetor Apollineis studium te impendere Musis,</l>
               <l n="2.76.2">Gratulor ingenio, Bartholomaee, tuo. </l>
               <l n="2.76.3">Fama quidem nostras celebris pervenit ad aures</l>
               <l n="2.76.4">Te cecinisse gravi carmina multa pede, </l>
               <l n="2.76.5">In quibus insignem coelesti voce triumphum,</l>
               <l n="2.76.6">Nec non Sfortiadem tollis ad astra ducem.</l>
               <l n="2.76.7">
                  <sic>Imputrescibili</sic> dignissima carmina, credo,</l>
               <l n="2.76.8">Tu facis et <corr>Clario</corr> pectine digna lyrae. </l>
               <l n="2.76.9">Miror et ingenium, miror lectissima verba,</l>
               <l n="2.76.10">Et quod sit mixtus cum gravitate lepos. </l>
               <l n="2.76.11">Aut latet ipse tuo Smyrnaeus pectore vates.</l>
               <l n="2.76.12">Aut tibi Apollo suam tradidit ipse fidem. </l>
               <l n="2.76.13">Iam te post morsas quod recte (est) dicere lauros</l>
               <l n="2.76.14">Hippocreneo labra rigasse lacu, </l>
               <l n="2.76.15">Castaliasque sacra vidisse in valle Sorores,</l>
               <l n="2.76.16">Quas simul Ascraeus viderat ante senex.</l>
            </div>
            <div>
               <head>
                  <anchor n="878"/>438. DE REBELLIONE REGNI TRANSSILVANI</head>
               <l n="2.77.1">Castrorum septem crudelis et impia tellus,</l>
               <l n="2.77.2">Quid dominum contra, perfida colla levas?</l>
               <l n="2.77.3"> Oblita es famulam, saltem te agnosce parentem.</l>
               <l n="2.77.4">Hic tibi, ni Princeps esset, alumnus erat.</l>
               <l n="2.77.5"> Divitiisne tumes? cecidit Campania dives.</l>
               <l n="2.77.6">An populo? Marathon milia quanta premit? </l>
               <l n="2.77.7">Sed tibi forte animos periurus proditor auget,</l>
               <l n="2.77.8">Aspice quam stultum, stulta, sequare ducem!</l>
               <l n="2.77.9"> Sit licet ille ferox, et sit bellare peritus,</l>
               <l n="2.77.10">Sit licet ille potens: improba causa sua est. </l>
               <l n="2.77.11">Vincitur ut causa, pariter vincetur et armis,</l>
               <l n="2.77.12">Bella placent iusto non nisi iusta Deo.</l>
            </div>
            <div>
               <head>
                  <anchor n="880"/>439. GRATULATUR DE DUPLICI VICTORIA MATTHIAE</head>
               <l n="2.78.1">Nunc age, si quando, sacrum Paeana, Camenae,</l>
               <l n="2.78.2">Tollite dulcisonis, sidera ad alta, modis;</l>
               <l n="2.78.3"> Qualem Phlegra Iovi cecinit, vel Lydia Baccho,</l>
               <l n="2.78.4">Sub iuga, cum tigres India victa, dedit.</l>
               <l n="2.78.5"> Sed Iovis et Bacchi felix victoria quondam</l>
               <l n="2.78.6">Magna licet fuerit, non duplicata fuit.</l>
               <l n="2.78.7"> Matthiae gemini simul accessere triumphi,</l>
               <l n="2.78.8">Una simul fixit, bina tropaea, manus. </l>
               <l n="2.78.9">Nam Transsilvanae, subit en! Moldavia, palmae,</l>
               <l n="2.78.10">Non tam astu, ferro quam superata gravi.</l>
               <l n="2.78.11"> Succubuere duae, diversis artibus, orae,</l>
               <l n="2.78.12">Hanc virtus, illam contudit ingenium. </l>
               <l n="2.78.13">Pugnavit nullo solers ibi sanguine Pallas,</l>
               <l n="2.78.14">Hic Bellona suos, perculit ipsa Getas. </l>
               <l n="2.78.15">Quid nunc sancte, tuis optemus, Iane, calendis?</l>
               <l n="2.78.16">Talibus auspiciis proximus annus eat!</l>
            </div>
            <div>
               <head>
                  <anchor n="882"/>440. DE SIGNO IOANNIS VITÉZII ARCHIEPISCOPI</head>
               <l n="2.79.1">Dum fera Matthiae premitur Moldavia regi,</l>
               <l n="2.79.2">Ioannis signum praesulis istud erat. </l>
               <l n="2.79.3">Rettulit hoc domino, fusis, sua turma, Valachis,</l>
               <l n="2.79.4">Devota templis obtulit ille manu.</l>
            </div>
            <div>
               <head>
                  <anchor n="884"/>441. DE SIGNIS, QUAE MOLDAVIS EREPTA IN TEMPLO BEATAE MARIAE VIRGINIS BUDAE SUSPENDEBANTUR</head>
               <l n="2.80.1">Rex, tibi, Matthias, haec signa, puerpera Virgo,</l>
               <l n="2.80.2">Moldavis forti, nuper ademta, manu.</l>
               <l n="2.80.3"> Quae modo barbaricas duxere in bella catervas,</l>
               <l n="2.80.4">Nunc sacro pendent conspicienda tholo. </l>
               <l n="2.80.5">O mactum virtute decum! cui contigit uni,</l>
               <l n="2.80.6">In propria duros sternere sede Getas. </l>
               <l n="2.80.7">At tu,  Diva, suis iterum sic annue votis,</l>
               <l n="2.80.8">Victor ut e Turcis mox tibi plura ferat.</l>
            </div>
            <div>
               <head>
                  <anchor n="886"/>442. PALAESTRA GALEOTTI</head>
               <l n="2.81.1">Qualis in Aetola moerens Achelous arena,</l>
               <l n="2.81.2">Herculea legit cornua fracta manu; </l>
               <l n="2.81.3">Talis luctator Galeotto fusus Halesus,</l>
               <l n="2.81.4">Turpia pulverea signa reliquit humo. </l>
               <l n="2.81.5">Matthiae regi Latiae placuere palaestrae,</l>
               <l n="2.81.6">Risit Strigonia clarus ab arce pater. </l>
               <l n="2.81.7">At te ne pudeat ludi cessisse magistro.</l>
               <l n="2.81.8">Improbe, Mercurius noster et ista docet.</l>
            </div>
            <div>
               <head>
                  <anchor n="888"/>443. AD MATTHIAM REGEM</head>
               <l n="2.82.1">Quae te ultra tellus, quae gens feret, inclyte regum?</l>
               <l n="2.82.2">Quis non auditas procidet ante tubas? </l>
               <l n="2.82.3">Quandoquidem saevi, tibi iam cessere, Boemi,</l>
               <l n="2.82.4">Haud unquam externum, natio passa, iugum. </l>
               <l n="2.82.5">Si venit insignis, de quolibet hoste, triumphus,</l>
               <l n="2.82.6">Hactenus invicto qualis ab hoste venit?</l>
            </div>
            <div>
               <head>
                  <anchor n="890"/>444. DE LEONIBUS PER FLORENTINOS MISSIS, AD MATTHIAM REGEM</head>
               <l n="2.83.1">Non tibi, Matthia, rex invictissime, frustra</l>
               <l n="2.83.2">Gens Massyleum misit Hetrusca pecus.</l>
               <l n="2.83.3"> Multarum fecit par convenientia rerum,</l>
               <l n="2.83.4">Haec merito possent ut tibi dona dari. </l>
               <l n="2.83.5">Tu princeps hominum, princeps leo nempe ferarum,</l>
               <l n="2.83.6">Nobilis ille iuba, pulcher es ipse coma. </l>
               <l n="2.83.7">Unguibus ille ferox, gladio tu fortis et hasta,</l>
               <l n="2.83.8">Parcere tu victis, parcere et ille solet. </l>
               <l n="2.83.9">Quid, quod idem ducibus, clarum est insigne, Boemis?</l>
               <l n="2.83.10">Grande novi sceptri scilicet omen habes.</l>
            </div>
            <div>
               <head>
                  <anchor n="892"/>445. DE IISDEM LEONIBUS AD EUNDEM REGEM</head>
               <l n="2.84.1">Iunge, licet, sacros, iunge ad tua frena, leones,</l>
               <l n="2.84.2">Hoc tibi, Matthia, dat Cybele ipsa, decus. </l>
               <l n="2.84.3">Seu te per terras vectari forte iuvabit,</l>
               <l n="2.84.4">Non cadet illorum sub pede laesa seges.</l>
               <l n="2.84.5"> Sive voles pelago, Neptuni currere ritu,</l>
               <l n="2.84.6">Planta levis summa non madefiet aqua. </l>
               <l n="2.84.7">Tu tamen in coelum potius, sed serus, abito,</l>
               <l n="2.84.8">Novere has etiam, talia monstra, vias.</l>
            </div>
            <div>
               <head>
                  <anchor n="894"/>446. DE IISDEM AD EUNDEM</head>
               <l n="2.85.1">Nil est, magnorum, Matthia maxime, regum,</l>
               <l n="2.85.2">Quod iam dite, petas amplius, e Latio. </l>
               <l n="2.85.3">Tota tibi in varios Oenotria certat honores,</l>
               <l n="2.85.4">Quaelibet et proprias, ora ministrat, opes:</l>
               <l n="2.85.5"> Aurum, Roma parens, Veneti sua serica mittunt,</l>
               <l n="2.85.6">Praebet cornipedes Appulus, arma Ligur.</l>
               <l n="2.85.7"> Contulerat nullum, Florentia sola, tributum,</l>
               <l n="2.85.8">Quae nunc Marmaricas, obtulit, ecce, feras.</l>
               <l n="2.85.9"> Dignum te, nostro, vectigal et illa pependit</l>
               <l n="2.85.10">Iudicio, fortem, fortia dona, decent.</l>
            </div>
            <div>
               <head>
                  <anchor n="896"/>447. DE IISDEM AD EUNDEM</head>
               <l n="2.86.1">Haud leviter quondam laetatum Eurysthea dicunt,</l>
               <l n="2.86.2">Nec decus id titulis, vile putasse, suis, </l>
               <l n="2.86.3">Alcides cum prima viri mandata secutus,</l>
               <l n="2.86.4">Torva Cleonaeae, protulit ora, ferae.</l>
               <l n="2.86.5"> Clarior at quanto est, Matthiae gloria regis?</l>
               <l n="2.86.6">Cui venit hic longe, sed duplicatus, honos.</l>
               <l n="2.86.7"> Quippe illi extremis, geminam, nec iussus, ab oris,</l>
               <l n="2.86.8">Sponte tua mittis, monstrifer Arne, iubam.</l>
            </div>
            <div>
               <head>
                  <anchor n="898"/>448. CHRISTOPHORO CRISPO</head>
               <l n="2.87.1">Scribere, Crispe, iubes regis me praelia nostri,</l>
               <l n="2.87.2">Nec non magnanimi, fortia facta, patris. </l>
               <l n="2.87.3">Si superent vires, nec desint otia nobis,</l>
               <l n="2.87.4">Exequar hortatus forsan, amice, tuos.</l>
               <l n="2.87.5"> Sed sunt non culicis memorandi voce leones,</l>
               <l n="2.87.6">Nec bene grandisonas, cantat avena, tubas.</l>
               <l n="2.87.7"> Tu, cui cura minor, simul et facundia maior,</l>
               <l n="2.87.8">Cur aliis mandas quod magis ipse potes?</l>
            </div>
            <div>
               <head>
                  <anchor n="900"/>449. AD POLYCARPUM</head>
               <l n="2.88.1">Occurrit quicquid, tu mox epigrammata poscis;</l>
               <l n="2.88.2">Nec fieri hoc debet, nec, Polycarpe, potest, </l>
               <l n="2.88.3">Nec valet ex omni signata moneta metallo,</l>
               <l n="2.88.4">Sed quae vel rutilat fulva, vel alba nitet. </l>
               <l n="2.88.5">Tum demum facili componam pectore carmen,</l>
               <l n="2.88.6">Si dederis dignam carmine materiam. </l>
               <l n="2.88.7">Hanc olim festiva tenent epigrammata legem,</l>
               <l n="2.88.8">Commendet pungens semper ut illa sapor. </l>
               <l n="2.88.9">Sunt quaedam, nullo quae possim dicere metro,</l>
               <l n="2.88.10">Sunt quaedam, quae vel dicta leporis habent.</l>
            </div>
            <div type="poesis-epigramma" met="elegiacum">
               <head>
                  <anchor n="902"/>450. DE MUNITIONIBUS AB ARCHIEPISCOPO STRIGONIENSI CONSTRUCTIS</head>
               <l n="2.89.1">Pannonici dum sceptra tenet felicia regni</l>
               <l n="2.89.2">Matthias clarum stirps imitata patrem;</l>
               <l n="2.89.3"> Condidit hoc pastor Ioannes nobile <corr>saeptum</corr>.</l>
               <l n="2.89.4">In <corr>patulo</corr> positae ne raperentur oves. </l>
               <l n="2.89.5">Pro quibus officiis, superae tu ianitor aulae,</l>
               <l n="2.89.6">Sidera, Petre, duci, sidera pande gregi.</l>
            </div>
            <div type="poesis-epigramma" met="elegiacum">
               <head>
                  <anchor n="904"/>451. AD IOANNEM ARCHIEPISCOPUM STRIGONIENSEM</head>
               <l n="2.90.1">Quo tibi tot duros et luce et nocte labores,</l>
               <l n="2.90.2">O nunquam curis non agitate pater? </l>
               <l n="2.90.3">Hoc ave Caucasia est sine fine Promethea rodi,</l>
               <l n="2.90.4">Hoc fulcire humeris <corr>semper</corr> Atlanta polum. </l>
               <l n="2.90.5">Tamne iuvat nulla mentem requiete remitti,</l>
               <l n="2.90.6">Sic leve continuis insenuisse malis? </l>
               <l n="2.90.7">Nil est in terris, quod non aerumna fatiget,</l>
               <l n="2.90.8">Nec tua perpetuo membra <corr>adamante</corr> rigent. </l>
               <l n="2.90.9">Trux quondam Alcides, vagus et requievit Ulixes,</l>
               <l n="2.90.10">Credimus et dominum saepe vacare Iovem. </l>
               <l n="2.90.11">Si sapis, ex aliqua, tuus esto, parte, nec unquam</l>
               <l n="2.90.12">Sic aliis vivas, ut tibimet pereas.</l>
            </div>
            <div type="poesis-epigramma" met="systema-iambicum">
               <head>
                  <anchor n="906"/>452. AD HENRICUM POETAM GERMANUM</head>
               <l n="2.91.1">Henrice, nostri quando <corr>praeclaras</corr> voles </l>
               <l n="2.91.2">Cantare laudes <corr>praesulis</corr>. </l>
               <l n="2.91.3">Ne, <corr>quaeso</corr>, longis excites prohemiis </l>
               <l n="2.91.4">Iuncto Camenas Pythio! </l>
               <l n="2.91.5">Cocco rubenti tu modo summa sacrum </l>
               <l n="2.91.6">
                  <corr>Praescribe</corr> nomen pagina:</l>
               <l n="2.91.7">Irrevocatus ultro Musarum chorus </l>
               <l n="2.91.8">Tuo advolabit carmini; </l>
               <l n="2.91.9">Nec <corr>coepta</corr> solum promovebit Delius,</l>
               <l n="2.91.10">
                  <corr>verum ipse rector caelitum,</corr>
               </l>
               <l n="2.91.11">Fulmen reponet et simul plectro levi </l>
               <l n="2.91.12">Tentabit argutas fidis. </l>
               <l n="2.91.13">Nam cuius unquam tanta diis magnis fuit, </l>
               <l n="2.91.14">Aut esse cura debuit, </l>
               <l n="2.91.15">Quantam irreprensis noster emeruit parens </l>
               <l n="2.91.16">Mentis beate dotibus; </l>
               <l n="2.91.17">Fabiis, Metellis, Quinctiis, Catonibus, </l>
               <l n="2.91.18">Curiis, Camillis sanctior - </l>
               <l n="2.91.19">Melioris illos seculi sinceritas </l>
               <l n="2.91.20">Virtute fecit <corr>praeditos</corr> - </l>
               <l n="2.91.21">Iste, iste maior, labe quem nulla inquinat </l>
               <l n="2.91.22">Nec ultimi <corr>faex</corr> temporis, </l>
               <l n="2.91.23">Sed sic nitescit improbos inter probus, </l>
               <l n="2.91.24">Spinas ut inter lilium, </l>
               <l n="2.91.25">Quare superbas parce mirari domos, </l>
               <l n="2.91.26">Sacer colit quas pontifex! </l>
               <l n="2.91.27">Haud ulla talem ceperit digne virum</l>
               <l n="2.91.28">Sedes, nisi aether igneus, </l>
               <l n="2.91.29">Animae molestis qua solute vinculis </l>
               <l n="2.91.30">In Orbe gaudent Lacteo. </l>
               <l n="2.91.31">Diu tamen tu, si sapis tellus, tene </l>
               <l n="2.91.32">Sortita quod vix es decus; </l>
               <l n="2.91.33">Tot pictus astris nec tibi invideat polus </l>
               <l n="2.91.34">Sidus (quod semper) unicum!</l>
            </div>
            <div>
               <head>
                  <anchor n="908"/>453. AD EUNDEM ODE</head>
               <!-- nema Mayer -->
               <l n="2.92.1">Turbidi me sors miseranda regni </l>
               <l n="2.92.2">Tristibus curis tenet involutum </l>
               <l n="2.92.3">Nec sinit dulces meminisse rhythmos</l>
               <l n="2.92.4">Metraque <sic>Phebus</sic>.</l>
            </div>
            <div type="poesis-epigramma" met="elegiacum">
               <head>
                  <anchor n="910"/>454. FRATRI TIMOTHEO SALUTEM</head>
               <l n="2.93.1">Tardavere <corr>meae</corr> nimium, Timothee, <corr>tabellae</corr>;</l>
               <l n="2.93.2">
                  <corr>Polliciti</corr> dudum <corr>praeteriere</corr> dies. </l>
               <l n="2.93.3">Aequa tamen causa est, quae me tardere coegit.</l>
               <l n="2.93.4">Da veniam iuste, preco verende, more. </l>
               <l n="2.93.5">Non lethea meam tenuere oblivia mentem:</l>
               <l n="2.93.6">Curarum magna mole gravatus eram, </l>
               <l n="2.93.7">Et peragendarum torquebar pondere rerum.</l>
               <l n="2.93.8">Haec nobis tante causa fuere more. </l>
               <l n="2.93.9">Quantum laudata sese exerceret in arte,</l>
               <l n="2.93.10">
                  <supplied>simplex</supplied> officium turba sequuta suum, </l>
               <l n="2.93.11">
                  <corr>Quae</corr> sacras leges divinaque verba docendo</l>
               <l n="2.93.12">Instruit humanum religione genus, </l>
               <l n="2.93.13">Pandere iussus eram. Rerum taceamne loquarne:</l>
               <l n="2.93.14">Non facit ingenio sarcina tanta meo. </l>
               <l n="2.93.15">Exigis, ut monstrem, cum sim rudis <corr>aequoris undae</corr>,</l>
               <l n="2.93.16">Navita velivolam qua regat arte ratem; </l>
               <l n="2.93.17">Ut doceam valere duces, et arare colonos,</l>
               <l n="2.93.18">Cum sim terrarum <corr>militiaeque</corr> rudis.</l>
            </div>
            <div>
               <head>
                  <anchor n="912"/>455. (EPIGRAMMA)</head>
               <l n="2.94.1">Laus tua, non tua fraus, virtus non copia rerum</l>
               <l n="2.94.2">Scandere te fecit hoc decus eximium.</l>
               <l n="2.94.3"> Condicio tua sit stabilis. Nec tempore parvo</l>
               <l n="2.94.4">Vivere te faciat hic deus omnipotens.</l>
            </div>
            <div>
               <head>
                  <anchor n="914"/>456. VATICINIUM CALCHANTIS DE EXCIDIO TROIAE</head>
               <l n="2.95.1">Ferte animis et adhuc durate in tempus, amici, </l>
               <l n="2.95.2">Ut pateat, si vera canit vel inania Calchas.</l>
               <l n="2.95.3">
Pectoribus siquidem facile retinemus, et omnes </l>
               <l n="2.95.4">Vos estis testes, quos nondum fata tulerunt,</l>
               <l n="2.95.5">
Sive here, seu pridem, Phrygibus cum damna ferentes </l>
               <l n="2.95.6">Ac Priamo, Graie complebant Aulida
classes. </l>
               <l n="2.95.7">Nos vitreum ad fontem sacrata altaria circum </l>
               <l n="2.95.8">Sancta precabamur mactatis numina
tauris, </l>
               <l n="2.95.9">Pulchra sub platano, caput unde liquentibus undis; </l>
               <l n="2.95.10">Hic ingens ima visum prorumpere
ab ara </l>
               <l n="2.95.11">Prodigium, rubri species horrenda draconis, </l>
               <l n="2.95.12">Iuppiter <corr>aethereas</corr> quem miserat ipse sub
auras, </l>
               <l n="2.95.13">Tum ferus ad platanum magno mox agmine cessit; </l>
               <l n="2.95.14">Passeris hic alte densis sub frondibus
are </l>
               <l n="2.95.15">Pendebant foetus, mater quos nona fovebat. </l>
               <l n="2.95.16">Devorat hos miserum stridentes (alta)
petentes; </l>
               <l n="2.95.17">At circum volitans flebat sua pignora mater. </l>
               <l n="2.95.18">Hanc etiam prensa strepitantem
corripit ala. </l>
               <l n="2.95.19">Ast illum pullis pariter cum matre comesis, </l>
               <l n="2.95.20">Qui modo protulerat deus, idem in
sede reliquit, </l>
               <l n="2.95.21">Nam lapidem fieri iussit Saturnia proles. </l>
               <l n="2.95.22">Dire ut monstra igitur sacra
invasere deorum, </l>
               <l n="2.95.23">Talia continuo profert oracula Calchas: </l>
               <l n="2.95.24">"Quis stupor attonitas mentes
turbavit Achivi? </l>
               <l n="2.95.25">Nobis hoc magnum portendit Iuppiter omen, </l>
               <l n="2.95.26">Fama, sed eventus seros, aeterna
sequetur. </l>
               <l n="2.95.27">Quippe ut hic octonos consumpsit in arbore pullos, </l>
               <l n="2.95.28">Nona fuit genetrix, <corr>quae</corr> pignora
parva crearat: </l>
               <l n="2.95.29">Sic et nos illic totidem bellabimus annos, </l>
               <l n="2.95.30">At decimo latam Priami expugnabimus urbem." </l>
               <l n="2.95.31">Ille autem ut cernit, sic exitus omnia complet.</l>
            </div>
            <div>
               <head>
                  <anchor n="916"/>457. DE PRODIGIO, CLADEM SUMMO PONTIFICI SIGNIFICANTE</head>
               <l n="2.96.1">Quem meus aligera venator cuspide cervum</l>
               <l n="2.96.2">Perculerat, ravi diripuere lupi. </l>
               <l n="2.96.3">Omine perturbor, ne forsitan improbus hostis,</l>
               <l n="2.96.4">Petre, tibi sacras depopuletur oves. </l>
               <l n="2.96.5">Astra minantur idem; sed tu sanctissime mundi</l>
               <l n="2.96.6">Ianitor, in melius, tristia monstra, refer. </l>
               <l n="2.96.7">Summa tibi terrae, coeli est tibi summa potestas,</l>
               <l n="2.96.8">Solvere sive aliquid, sive ligare velis.</l>
               <l n="2.96.9"> Quodsi non aptas, haec ad tutamina claves</l>
               <l n="2.96.10">Causaris, gladium te prope Paulus habet, </l>
               <l n="2.96.11">Armato manda collegae praelia inermis,</l>
               <l n="2.96.12">Ille tuum stricto proteget ense gregem.</l>
            </div>
            <div>
               <head>
                  <anchor n="918"/>458. AD GALEOTTUM NARNIENSEM</head>
               <l n="2.97.1">Haec tibi Pannonicis, epigrammata mittit, ab oris,</l>
               <l n="2.97.2">Inter Hyperboreas, maximus Ister, aquas. </l>
               <l n="2.97.3">Nec te mirari nimium, Galeotte, decebit,</l>
               <l n="2.97.4">Esse videbuntur vix mea, si qua tibi.</l>
               <l n="2.97.5"> Scilicet ingenio multum locus addit et aufert,</l>
               <l n="2.97.6">Inter et est sub quo sidere carmen eat. </l>
               <l n="2.97.7">In Latiis scripsi fortasse Latinius oris,</l>
               <l n="2.97.8">At nunc barbarico barbara in orbe crepo. Hic</l>
               <l n="2.97.9"> Maro ponatur; fiet lyra rauca Maronis,</l>
               <l n="2.97.10">Huc Cicero veniat, mutus erit Cicero. </l>
               <l n="2.97.11">Tu tamen haec tali poteris deducere lima,</l>
               <l n="2.97.12">Vel critici ut medio nata Helicone putent.</l>
            </div>
            <div>
               <head>
                  <anchor n="920"/>459. PRO PACE</head>
               <l n="2.98.1">O pater omnipotens, qui coelum et sidera solus,</l>
               <l n="2.98.2"> Aeterna ditione premis; defige potentes</l>
               <l n="2.98.3"> His
miseris oculos terris, quas Marte feroci, </l>
               <l n="2.98.4">Vastari cernis, longoque perire duello. </l>
               <l n="2.98.5">Et nobis tandem, tribuas pater optime pacem, </l>
               <l n="2.98.6">Quae mala cuncta procul, mortesque repellit acerbas.</l>
            </div>
            <div>
               <head>
                  <anchor n="922"/>460. DE ARBORE POMIS GRAVATA</head>
               <l n="2.99.1">Furca levat, quam poma gravant; sic saepe fuerunt</l>
               <l n="2.99.2">Praesidio externi, quis nocuere sui.</l>
            </div>
            <div type="poesis-epigramma" met="trimeter-iambicus">
               <head>
                  <anchor n="924"/>461. AD MARTEM, PRECATIO PRO PACE</head>
               <l n="2.100.1">
                  <corr>Gradive</corr>, quinti clare dominator poli, </l>
               <l n="2.100.2">Spargens coruscas <corr>luce</corr> sanguinea iubas, </l>
               <l n="2.100.3">Iunone magna genite; Saturni nepos; </l>
               <l n="2.100.4">Tutela coeli; summe Titanum timor; </l>
               <l n="2.100.5">Gaudens tropaeis; pacis ac belli arbiter; </l>
               <l n="2.100.6">Decorator hominum; consecrator Numinum; </l>
               <l n="2.100.7">Gradive, ferro tecte semper fulgido,</l>
               <l n="2.100.8"> Vastator agrum, dissipator urbium, </l>
               <l n="2.100.9">Vacuator orbis; Tartari impletor trucis, </l>
               <l n="2.100.10">Potor cruorum; devorator corporum; </l>
               <l n="2.100.11">Lues virorum; mulierum execratio; </l>
               <l n="2.100.12">Ditator inopum; pauperator divitum;</l>
               <l n="2.100.13"> Osor quietis; genitor obscenae famis; </l>
               <l n="2.100.14">Auctor pavorum; concitor formidinum; </l>
               <l n="2.100.15">Iam parce fessis, quaeso, Pannoniis, pater.</l>
            </div>
            <div>
               <head>
                  <anchor n="926"/>462. JANUS PANNONIUS MORIENS</head>
               <l n="2.101.1">Abstulit atra dies una cum corpore nomen;</l>
               <l n="2.101.2">Sic miseri nobis accumulamus opes.</l>
            </div>
         </div>
         <div type="poesis-elegiae">
            <head>
               <anchor n="929"/>ELEGIAE IN ITALIA SCRIPTAE</head>
            <div>
               <head>
                  <anchor n="930"/>1. LAUS ANDREAE MANTEGNAE, PICTORIS PATAVINI</head>
               <l n="3.1.1">Qualem Pellaeo fidum cum rege sodalem</l>
               <l n="3.1.2">Pinxit Apelleae, gratia mira, manus; </l>
               <l n="3.1.3">Talis cum Iano tabula Galeottus in una,</l>
               <l n="3.1.4">Spirat inabruptae nodus amicitiae. </l>
               <l n="3.1.5">Quas, Mantegna, igitur tanto pro munere grates,</l>
               <l n="3.1.6">Quasve canet laudes, nostra Thalia, tibi? </l>
               <l n="3.1.7">Tu facis ut nostri vivant in saecula vultus,</l>
               <l n="3.1.8">Quamvis amborum corpora terra tegat. </l>
               <l n="3.1.9">Tu facis, immensus cum nos disterminet orbis,</l>
               <l n="3.1.10">Alter in alterius possit ut esse sinu. </l>
               <l n="3.1.11">Nam quantum a veris distant haec ora figuris?</l>
               <l n="3.1.12">Quid, nisi vox istis desit imaginibus? </l>
               <l n="3.1.13">Non adeo similes speculi nos lumina reddunt,</l>
               <l n="3.1.14">Nec certans puro splendida lympha vitro. </l>
               <l n="3.1.15">Tam bene respondet paribus distantia membris,</l>
               <l n="3.1.16">Singula tam proprio ducta colore nitent. </l>
               <l n="3.1.17">Num te Mercurius divina stirpe creavit?</l>
               <l n="3.1.18">Num tibi lac, quamvis virgo, Minerva dedit? </l>
               <l n="3.1.19">Nobilis ingenio est, et nobilis arte vetustas,</l>
               <l n="3.1.20">Ingenio veteres vincis, et arte, viros. </l>
               <l n="3.1.21">Edere tu possis spumas ex ore fluentes,</l>
               <l n="3.1.22">Tu Veneris Coae perficere effigiem. </l>
               <l n="3.1.23">Nec natura valet quicquam producere rerum,</l>
               <l n="3.1.24">Non valeant digiti quod simulare tui. </l>
               <l n="3.1.25">Postremo, tam tu picturae gloria prima es,</l>
               <l n="3.1.26">Quam tuus historiae gloria prima Titus. </l>
               <l n="3.1.27">Ergo operum cultu terras cum impleveris omnes,</l>
               <l n="3.1.28">Sparseris et toto nomen in orbe tuum; </l>
               <l n="3.1.29">Ilicet, accitus superas transibis ad arces,</l>
               <l n="3.1.30">Qua patet astriferae, lactea zona, viae; </l>
               <l n="3.1.31">Scilicet ut vasti pingas pallatia coeli,</l>
               <l n="3.1.32">Stellarum flammis sint variata licet. </l>
               <l n="3.1.33">Cum coelum ornaris, coelum, tibi praemia, fiet,</l>
               <l n="3.1.34">Pictorum et, magno sub Iove, Numen eris. </l>
               <l n="3.1.35">Nec tamen his fratres cedent pietate poetae,</l>
               <l n="3.1.36">Sed tibi post Musas proxima sacra ferent. </l>
               <l n="3.1.37">Nos duo praesertim; quorum tua dextera formas</l>
               <l n="3.1.38">Perpetua nosci posteritate facit. </l>
               <l n="3.1.39">Interea haec gratam testentur carmina mentem,</l>
               <l n="3.1.40">Vilior his Arabi turis acervus erit.</l>
            </div>
            <div>
               <head>
                  <anchor n="932"/>2. AD BORSIUM ESTENSEM, MARCHIONEM FERRARIAE, IOANNES DE GAIBANA, PER IANUM PANNONIUM</head>
               <l n="3.2.1">Marchio, magnorum, decus immortale parentum,</l>
               <l n="3.2.2">Marchio, Ferrariae, portus et aura, tuae;</l>
               <l n="3.2.3"> Unde meum sumet primordia debita carmen,</l>
               <l n="3.2.4">Dum studeo laudes commemorare tuas? </l>
               <l n="3.2.5">Iustitiamne tuam coner prius edere, qua nec</l>
               <l n="3.2.6">Immunes pravos, nec sinis esse bonos? </l>
               <l n="3.2.7">Qua fraus supplicium, qua fert sua munera virtus,</l>
               <l n="3.2.8">Qua reddis cunctis, praemia digna, viris. </l>
               <l n="3.2.9">An potius referam, salvo quod iure sacratae</l>
               <l n="3.2.10">Iustitiae, pergas non tamen esse ferox? </l>
               <l n="3.2.11">Sed persaepe reo poenae de parte relaxes,</l>
               <l n="3.2.12">Et caedas virgis, qui cruce dignus erat? </l>
               <l n="3.2.13">Quam doleas cum te cogunt scelera esse ferocem?</l>
               <l n="3.2.14">Parcere quam properes, laedere sero velis?</l>
               <l n="3.2.15"> Quanta tuumne canam decoret prudentia pectus?</l>
               <l n="3.2.16">Qua clarus canas factus es ante comas.</l>
               <l n="3.2.17"> Cuncta per hanc praesens quae fert, intelligis, aetas,</l>
               <gap/>
               <l n="3.2.18">Ipse fui  aspectus ausus adire tuos. </l>
               <l n="3.2.19">Et me qua reliquos, regum placidissime, fronte</l>
               <l n="3.2.20">Excipis, et dulces fundis ab ore sonos. </l>
               <l n="3.2.21">Quando loqui volui, pro voto cuncta loquebar,</l>
               <l n="3.2.22">Et tua erat verbis, auris aperta, meis. </l>
               <l n="3.2.23">Obtuleram quae sunt a paupere dona <corr>ferenda</corr>,</l>
               <l n="3.2.24">Quantula erant, vidi grata suisque tamen. </l>
               <l n="3.2.25">Verum quae tandem meritorum summa tuorum</l>
               <l n="3.2.26">Erga me fuerint, commemorare iuvat: </l>
               <l n="3.2.27">Optavi medicas perdiscere saepius artes,</l>
               <l n="3.2.28">Quae multum ante omnes utilitatis habent, </l>
               <l n="3.2.29">Opto, sed est nostris paupertas invida votis,</l>
               <l n="3.2.30">Et nullo tenuis asse crumena tumet. </l>
               <l n="3.2.31">Me tua sancta manus largo relevavit egentem</l>
               <l n="3.2.32">Munere, quae multos saepe levare solet. </l>
               <l n="3.2.33">Quippe emtis, rex magne, tuo fruor aere libellis,</l>
               <l n="3.2.34">O rex coelitibus aequiparande Deis! </l>
               <l n="3.2.35">Et tua quotidie foribus stat aperta reclusis,</l>
               <l n="3.2.36">Ingredienda meo bibliotheca pede. </l>
               <l n="3.2.37">Nec tua Lethaeas fluitant benefacta per undas,</l>
               <l n="3.2.38">Nec nant a rapidis per  freta rapta Notis. </l>
               <l n="3.2.39">Vel lux est, vel nox, et nocte et luce laboro,</l>
               <l n="3.2.40">Ingratae mentis ne reus esse ferar. </l>
               <l n="3.2.41">Ut per multa tuam producant saecula vitam,</l>
               <l n="3.2.42">Quod possum Superos, supplice voce rogo. </l>
               <l n="3.2.43">Cum nequeam dignas verbis persolvere grates,</l>
               <l n="3.2.44">Est saltem meritis, mens mea grata, tuis. </l>
               <l n="3.2.45">Est, et semper erit, donec mea vita sub auras</l>
               <l n="3.2.46">Evolet, et flamma totus edace cremer.</l>
               <l n="3.2.47"> Plus ego Tithono quamvis et Nestore vivam,</l>
               <l n="3.2.48">Et mea praetereat saecula terna colus. </l>
               <l n="3.2.49">Ante Padus gelidas cursum reflectet ad Alpes,</l>
               <l n="3.2.50">Ante petet vetitum Parrhasis ursa mare, </l>
               <l n="3.2.51">Quam cesset mea Musa tuas percurrere laudes,</l>
               <l n="3.2.52">Et te qua poterit concelebrare lyra. </l>
               <l n="3.2.53">Praecipias; saevis pro te freta turbida ventis</l>
               <l n="3.2.54">Ingrediar, telis pectora nuda dabo. </l>
               <l n="3.2.55">Scyllam, atque adversam Scyllae haud horrebo Charybdin,</l>
               <l n="3.2.56">Et quas eructat Sicelis Aetna faces. </l>
               <l n="3.2.57">Quin etiam postquam tenuis me clauserit urna,</l>
               <l n="3.2.58">Non parcam laudes enumerare tuas, </l>
               <l n="3.2.59">Quicquid ero, aut rursus me membra humana tenebunt,</l>
               <l n="3.2.60">Sive fugax cervus, sive volucris ero.</l>
            </div>
            <div>
               <head>
                  <anchor n="934"/>3. IANUS PANNONIUS DE ANNULO, AD TITUM VESPASIANUM <corr>STROZZAM</corr>
               </head>
               <l n="3.3.1">Legimus, o vates, tua carmina, carmina Phoebo</l>
               <l n="3.3.2">Digna, nec Orpheis inferiora sonis;</l>
               <l n="3.3.3"> Pulchra quibus tenerae commendas dona puellae,</l>
               <l n="3.3.4">Grata refers animo quae nimis esse tuo.</l>
               <l n="3.3.5"> Nec tantum dono, quantum donante moveris,</l>
               <l n="3.3.6">Auctor momentum munere maius habet. </l>
               <l n="3.3.7">Ast ego, pace tua liceat modo vera referre,</l>
               <l n="3.3.8">Quod sedeat nobis commemorare velim. </l>
               <l n="3.3.9">Nec quia Thersites videar moniturus Ulixen,</l>
               <l n="3.3.10">Hoc nostrum debes spernere consilium. </l>
               <l n="3.3.11">Cernere amor rectum, te non sinit, ast ego cerno</l>
               <l n="3.3.12">Plurima, quem vinctum nulla puella tenet. </l>
               <l n="3.3.13">Censeo, ut hoc dubium suspectae munus amicae,</l>
               <l n="3.3.14">A digitis iubeas eminus esse tuis. </l>
               <l n="3.3.15">Femineae mentes multum levitatis abundant,</l>
               <l n="3.3.16">Et semper varium femina pectus habet. </l>
               <l n="3.3.17">Femineo impulsu (non est ea fabula falsa),</l>
               <l n="3.3.18">Occidit prolem, trux Catilina, suam. </l>
               <l n="3.3.19">Tarquinius socero, rapuit male regna, necato,</l>
               <l n="3.3.20">Tulla caput sceleris consiliique fuit. </l>
               <l n="3.3.21">Quem detestato quondam iugulaverat ense,</l>
               <l n="3.3.22">Nunc gemit ereptum, garrula mater, Ityn. </l>
               <l n="3.3.23">Ad Styga deportant terebratas Belides urnas,</l>
               <l n="3.3.24">Agmina cognatos ausa necare viros. </l>
               <l n="3.3.25">Quod fertur quondam per saecula cuncta suisque</l>
               <l n="3.3.26">Orba viris Lemnos; femina causa fuit. </l>
               <l n="3.3.27">Quam simul insanis, tangens Venus improba, flammis,</l>
               <l n="3.3.28">Intima vibratas, fixit in ossa, faces, </l>
               <l n="3.3.29">Naturale malum funesto augetur amore,</l>
               <l n="3.3.30">Tunc furit, ut patrio Thebais acta Deo. </l>
               <l n="3.3.31">Tunc vel Chalcidicis est inconstantior undis,</l>
               <l n="3.3.32">Tunc est Hyrcana tigride saeva magis. </l>
               <l n="3.3.33">Tunc levibus levior stipulis et fronde caduca,</l>
               <l n="3.3.34">Quam raptam praeceps, fert per inane Notus. </l>
               <l n="3.3.35">Nec curat famam; nullum patrare veretur</l>
               <l n="3.3.36">Flagitium; caecus quidlibet audet amans. </l>
               <l n="3.3.37">Esse potest aliquis vestrorum inimicus amorum,</l>
               <l n="3.3.38">Invidus esse potest; aemulus esse potest; </l>
               <l n="3.3.39">Qui te forte alias confinxit amare puellas,</l>
               <l n="3.3.40">Et rem, vesanam detulit ad dominam; </l>
               <l n="3.3.41">Illa fidem falsae tribuit temeraria culpae,</l>
               <l n="3.3.42">Quisquis amat, nimium credulitatis habet. </l>
               <l n="3.3.43">Inde venenatam, simulato munere, gemmam,</l>
               <l n="3.3.44">Imposuit digitis insidiosa tuis. </l>
               <l n="3.3.45">Nec mirere quidem tam magna audere puellam,</l>
               <l n="3.3.46">Non famam ex tanto crimine prima feret.</l>
               <l n="3.3.47"> Cum relegas veterum divina poemata vatum,</l>
               <l n="3.3.48">Qualibet exemplum de muliere cape, </l>
               <l n="3.3.49">Quam malesanus amor diras committere caedes</l>
               <l n="3.3.50">Impulit, et promptam fecit ad omne nefas. </l>
               <l n="3.3.51">Scylla suum roseo spoliavit crine parentem,</l>
               <l n="3.3.52">Ausa Mycenaeum nupta necare ducem. </l>
               <l n="3.3.53">Sanguine natorum polluta est barbara mater,</l>
               <l n="3.3.54">Privignum leto Cressa noverca dedit. </l>
               <l n="3.3.55">Ustus in excelsa cecidit Tirynthius Oeta;</l>
               <l n="3.3.56">Causa fuit mortis Deianira malae. </l>
               <l n="3.3.57">At non esse tuam tam prava mente puellam,</l>
               <l n="3.3.58">Et bene te mores nosse, loquere, probos. </l>
               <l n="3.3.59">Non erat Aeolidae coniux suspecta marito,</l>
               <l n="3.3.60">Induit arma tamen proditione sua. </l>
               <l n="3.3.61">Nec te securum tanto in discrimine praesta,</l>
               <l n="3.3.62">Nec nimium dominae credulus esse velis. </l>
               <l n="3.3.63">Quae, minime sperant freta sunt infesta, carinis,</l>
               <l n="3.3.64">Qui minime rentur piscibus esca nocet. </l>
               <l n="3.3.65">Dum secura sedet ramo super arboris ales,</l>
               <l n="3.3.66">Aspicit implicitos, aucupis arte pedes. </l>
               <l n="3.3.67">Dum penitus misso <corr>gaudebat</corr> laeta timore,</l>
               <l n="3.3.68">Capta fuit Graio Dardana Troia dolo. </l>
               <l n="3.3.69">Excute de digitis malesanae dona puellae,</l>
               <l n="3.3.70">Excute; amara sub hoc melle venena latent. </l>
               <l n="3.3.71">Quis demens adeo, quis tam vesanus et excors,</l>
               <l n="3.3.72">Ut velit in proprium ferre venena caput? </l>
               <l n="3.3.73">Fac tamen occultis ea dona carere venenis,</l>
               <l n="3.3.74">At magicum certe carmen habere queunt, </l>
               <l n="3.3.75">Quod te posse aliam, quam vis adamare puellam,</l>
               <l n="3.3.76">Et quam nunc ardes, deseruisse vetet. </l>
               <l n="3.3.77">Infelix, cura torquebere semper eadem,</l>
               <l n="3.3.78">Et nulla aeternum finiet hora malum. </l>
               <l n="3.3.79">Cantatas alio transferre vetabere flammas;</l>
               <l n="3.3.80">Sic semper turpis te retinebit amor. </l>
               <l n="3.3.81">Et cum legitimas, poscent tua corpora, taedas,</l>
               <l n="3.3.82">Tardabit iustas, fax inhonesta, faces. </l>
               <l n="3.3.83">At nec Sisyphiden Circe, nec Ïasona Colchis,</l>
               <l n="3.3.84">Carminibus potuit detinuisse suis; </l>
               <l n="3.3.85">Sic erat in fatis, tenuisset Ïasona Colchis,</l>
               <l n="3.3.86">Sisyphiden Circe; tres vetuere Deae. </l>
               <l n="3.3.87">Tu bene per magicas, in amore tenearis, herbas,</l>
               <l n="3.3.88">Nec tu Parcarum flamine tutus eris. </l>
               <l n="3.3.89">Aspice Thessalicis sit quanta potentia succis,</l>
               <l n="3.3.90">Carmina ne, tantum iuris habere, neges. </l>
               <l n="3.3.91">Carmine sol pallet; traducunt carmina messes,</l>
               <l n="3.3.92">E coelo Lunam carmina saepe trahunt. </l>
               <l n="3.3.93">Haec stellas fuscant, nebulas ex aethere pellunt,</l>
               <l n="3.3.94">His pluviae in terras, vel sine nube, cadunt. </l>
               <l n="3.3.95">Carmina terra tremet, iuvenescet carmine Nestor,</l>
               <l n="3.3.96">Carmina tranquillum, cum tumet aequor, erit. </l>
               <l n="3.3.97">Eliciunt manes, refrenant flumina cantus,</l>
               <l n="3.3.98">Et faciunt hominem protinus esse lupum. </l>
               <l n="3.3.99">Hae te non poterunt artes in amore tenere,</l>
               <l n="3.3.100">Quae coelum, terras, aequora tota tenent? </l>
               <l n="3.3.101">Pone, quod hoc donum, nullum cum carmine virus</l>
               <l n="3.3.102">Portet; ut amoveas, altera causa monet. </l>
               <l n="3.3.103">Quod te cunque solum, quae te loca cunque tenebunt,</l>
               <l n="3.3.104">Sive propinquus eris, sive remotus eris, </l>
               <l n="3.3.105">Immitem ex animo nunquam delere puellam,</l>
               <l n="3.3.106">Te sinet in digitis, gemma locata, tuis; </l>
               <l n="3.3.107">Continueque suum coget succurrere nomen,</l>
               <l n="3.3.108">Cum paene ex animo fugerit omne tuo. </l>
               <l n="3.3.109">Ac velut extinctum levis aura resuscitat ignem,</l>
               <l n="3.3.110">Quem superinductus texerat ante cinis; </l>
               <l n="3.3.111">Sic recrudescent tua vulnera semper in horas,</l>
               <l n="3.3.112">Quae te sollicitet, causa perennis erit. </l>
               <l n="3.3.113">Quos tunc, infelix, quos tunc effundere questus,</l>
               <l n="3.3.114">Singultu vocem praepediente gravi,</l>
               <l n="3.3.115"> Quos dare cogeris gemitus, suspiria quanta?</l>
               <l n="3.3.116">Invitis quoties illacrymare genis? </l>
               <l n="3.3.117">Pone age de digitis malesanae dona puellae,</l>
               <l n="3.3.118">Quae te sollicitum saepe, retenta, dabunt. </l>
               <l n="3.3.119">Gemma laborato, quae clausa refulget, in auro</l>
               <l n="3.3.120">Cur te delectet, sola ea causa subest, </l>
               <l n="3.3.121">Quod fuit in digitis carae gestata puellae,</l>
               <l n="3.3.122">Quod dedit hanc digitis, cara puella, tuis. </l>
               <l n="3.3.123">Quo magis ingenuas animum debemus ad artes</l>
               <l n="3.3.124">Flectere, quas nobis magnus Apollo dedit. </l>
               <l n="3.3.125">Quas bona Melpomene, quas cetera turba sororum,</l>
               <l n="3.3.126">Pectore quas gestat Calliopea suo. </l>
               <l n="3.3.127">Nec quod ad has sacras esses minus impiger artes,</l>
               <l n="3.3.128">Id nunc me verbis insinuasse puta; </l>
               <l n="3.3.129">Sed tamen humanas persaepe retardat, et arcet</l>
               <l n="3.3.130">A studio mentes desidiosus amor. </l>
               <l n="3.3.131">Quare age non solum malesanae dona puellae,</l>
               <l n="3.3.132">Munera de digitis, excute quaeso, tuis; </l>
               <l n="3.3.133">Sed cum te haud lateat, quam sit male blanda Voluptas,</l>
               <l n="3.3.134">Cum bene perspicias, quam sit acerbus amor; </l>
               <l n="3.3.135">Excute damnosas captivo e pectore curas,</l>
               <l n="3.3.136">Deme Cupidineis, et tua colla, iugis; </l>
               <l n="3.3.137">Prorsus et ingenuas convertere totus ad artes,</l>
               <l n="3.3.138">Et grave neglecto carmen amore, cane. </l>
               <l n="3.3.139">Quisnam, cui sese redimendi est ulla facultas,</l>
               <l n="3.3.140">Malit servili subdere colla iugo? </l>
               <l n="3.3.141">At Deus est, referes, et habet sua tela Cupido,</l>
               <l n="3.3.142">Non valeo tantum vincere Numen homo, </l>
               <l n="3.3.143">Vulnificos arcus, celeres, quibus evolat, alas,</l>
               <l n="3.3.144">Nec non ignitas fertur habere faces. </l>
               <l n="3.3.145">Esse Deum, genitumque Dea, confinxit amorem,</l>
               <l n="3.3.146">Servitio obsceno caeca libido favens; </l>
               <l n="3.3.147">Numinis et titulo voluit velare furorem,</l>
               <l n="3.3.148">Dignior ut venia, liberiorque foret. </l>
               <l n="3.3.149">Scilicet aligerum terras Erycina per omnes,</l>
               <l n="3.3.150">Admissis natum gressibus ire iubet! </l>
               <l n="3.3.151">Ille levem rapido conscendens aethera cursu</l>
               <l n="3.3.152">Contorquet tenera spicula lenta manu! </l>
               <l n="3.3.153">Ac genus humanum, et Superos dominatur in omnes,</l>
               <l n="3.3.154">Et quicquid pascunt sidera, terra, fretum! </l>
               <l n="3.3.155">Hoc hominum quondam finxit temerarius error,</l>
               <l n="3.3.156">Et Venerem, et pharetras, nude Cupido, tuas. </l>
               <l n="3.3.157">Ocyus abscedant commenta Cupidinis arma,</l>
               <l n="3.3.158">Ocyus <sic>absedat</sic> luxuriosa Venus. </l>
               <l n="3.3.159">Pegasides veniant, veniat citharoedus Apollo,</l>
               <l n="3.3.160">Et cum Maenalio, candide Ïacche, Deo. </l>
               <l n="3.3.161">Quos gravis ingenti comitetur gloria passu,</l>
               <l n="3.3.162">Et late rapido quae pede, Fama, volat. </l>
               <l n="3.3.163">Scribere quae valeas, sunt plurima praeter amorem,</l>
               <l n="3.3.164">Sive nova arrident, sive vetusta placent. </l>
               <l n="3.3.165">Bellica sive iuvat clarorum gesta virorum,</l>
               <l n="3.3.166">Carmina materiae conveniente suae; </l>
               <l n="3.3.167">Sive referre togam; per quas tua naviget undas,</l>
               <l n="3.3.168">Cymba, dabit Latium, terra Pelasga dabit. </l>
               <l n="3.3.169">Sunt quae Cecropidae, sunt quae Spartana iuventus,</l>
               <l n="3.3.170">Et Rhodos, et populus, clare Corinthe, tuus, </l>
               <l n="3.3.171">Sunt et quae magnae quondam gessere Mycenae;</l>
               <l n="3.3.172">Oedipodionidum plurima facta vacant. </l>
               <l n="3.3.173">Plurima Lydorum, Persarum plurima restant,</l>
               <l n="3.3.174">Et Macetum gentes multa tenenda dabunt. </l>
               <l n="3.3.175">Sunt res Albanae, Carthaginis acta supersunt,</l>
               <l n="3.3.176">Et dare, quae referas, maxima Roma, potest, </l>
               <l n="3.3.177">Roma triumphatas inter celeberrima gentes,</l>
               <l n="3.3.178">Terrarum domitrix, imperiale caput. </l>
               <l n="3.3.179">Nam quota gestorum pars est memorata Quiritum?</l>
               <l n="3.3.180">Cantatis longe plura canenda vacant. </l>
               <l n="3.3.181">Forte minus te prisca iuvant; nova multa dabuntur,</l>
               <l n="3.3.182">Saecula sunt claris nostra <corr resp="NJ">referta</corr> viris. </l>
               <l n="3.3.183">Rex Alfonsus adest; sunt quos Malatesta propago</l>
               <l n="3.3.184">Edidit; est Princeps, Mutina clara, tuus. </l>
               <l n="3.3.185">Seditiosa gerit civile Bononia bellum,</l>
               <l n="3.3.186">Par  Genuae status est; haec memorare potes. </l>
               <l n="3.3.187">Florentina potes, Venetum potes arma referre,</l>
               <l n="3.3.188">Et potes anguigenum concelebrare ducem. </l>
               <l n="3.3.189">Ecce autem gentes adversum iusta profanas,</l>
               <l n="3.3.190">Numine pro vero Pannones arma ferunt. </l>
               <l n="3.3.191">Horum bella potes mansurae tradere famae,</l>
               <l n="3.3.192">Et tot  praestantes occubuisse viros; </l>
               <l n="3.3.193">Cum quibus et regem validis cecidisse sub armis,</l>
               <l n="3.3.194">Pro sacra aeterni religione Dei. </l>
               <l n="3.3.195">Quippe ego non possum tantis me accingere rebus,</l>
               <l n="3.3.196">Cum meus in primo pulvere sudet equus. </l>
               <l n="3.3.197">Tu potes hoc longe melius decurrere campo,</l>
               <l n="3.3.198">Nam tuus e stadio saepe recurrit equus. </l>
               <l n="3.3.199">Neve externa sequar, pelago dare vela propinquo</l>
               <l n="3.3.200">Incipe, et Estenses tolle, age, ad astra viros. </l>
               <l n="3.3.201">Quorum qui nunc sunt, populos in pace gubernant,</l>
               <l n="3.3.202">Et Musas, et te, pulcher Apollo, colunt. </l>
               <l n="3.3.203">Hos toga delectat, Martem coluere priores,</l>
               <l n="3.3.204">Et bello magnum promeruere decus. </l>
               <l n="3.3.205">Quamvis materiam domus haec celeberrima praebet,</l>
               <l n="3.3.206">Sive velis Martem dicere, sive togam. </l>
               <l n="3.3.207">At desunt vires numeris, nec credere sese</l>
               <l n="3.3.208">Audet tam vasto nostra carina salo! </l>
               <l n="3.3.209">Solve ratem, curret; nervos intende, valebunt;</l>
               <l n="3.3.210">Inceptis aderit Calliopea tuis. </l>
               <l n="3.3.211">Quid tamen ingenio valeas, bene <corr resp="NJ">novimus</corr> omnes,</l>
               <l n="3.3.212">Tu <corr resp="NJ">fingis</corr> Clario, carmina digna, Deo. </l>
               <l n="3.3.213">At sine me paullum tantis praeludere rebus,</l>
               <l n="3.3.214">Ut sternant magnis metra minora viam.</l>
               <l n="3.3.215"> Labuntur sensim, dum te praeludere fingis,</l>
               <l n="3.3.216">Tempora; sic aetas praeterit omnis iners.</l>
               <l n="3.3.217"> Prolusum est, ventis, pelagus patet omne, fugatis,</l>
               <l n="3.3.218">Strataque carminibus satque superque via est. </l>
               <l n="3.3.219">Incipe, quid metuis? Phoebus favet; incipe tandem,</l>
               <l n="3.3.220">Et freta de parva magna palude pete. </l>
               <l n="3.3.221">Post molles rixas, certamina magna canantur,</l>
               <l n="3.3.222">Et quae sunt alio bella canenda pede. </l>
               <l n="3.3.223">Sit finis ludo, valeat lasciva Dione,</l>
               <l n="3.3.224">Sume gravem, plectro cum graviore, lyram. </l>
               <l n="3.3.225">Nox erat, irriguo dederam mea lumina somno,</l>
               <l n="3.3.226">Est Deus ante oculos visus adesse meos; </l>
               <l n="3.3.227">Phoebus erat certe, Phoebum chelys ipsa probabat,</l>
               <l n="3.3.228">Et pharetra, et lauro nexa virente coma. </l>
               <l n="3.3.229">Hos ad te <sic>incomtos</sic> monuit me scribere versus,</l>
               <l n="3.3.230">Excipe tu placido, carmina nostra, sinu.</l>
            </div>
            <div>
               <head>
                  <anchor n="936"/>4. IANUS PANNONIUS TITO VESPASIANO STROZZAE</head>
               <l n="3.4.1">Dicite, quae sacro mittam responsa poetae,</l>
               <l n="3.4.2">Pierides; vestri Numinis istud opus. </l>
               <l n="3.4.3">Dicite; nam verbis coelo me talibus aequat,</l>
               <l n="3.4.4">Oblitus cogar prorsus ut esse mei. </l>
               <l n="3.4.5">Si quem sensisset de se Maro tanta sonantem,</l>
               <l n="3.4.6">Signasset vatis conscius ora rubor. </l>
               <l n="3.4.7">Saxea quin etiam potuissent signa moveri,</l>
               <l n="3.4.8">Aut si quid saxo durius esse potest. </l>
               <l n="3.4.9">Irrisitne meas, simulans extollere, nugas?</l>
               <l n="3.4.10">An potius nostri falsus amore fuit? </l>
               <l n="3.4.11">Non est tanta eius levitas in pectore, non est,</l>
               <l n="3.4.12">Ut soleat similes ille referre iocos. </l>
               <l n="3.4.13">Ipsum praeterea non cari fallit amici,</l>
               <l n="3.4.14">Sed qui blanda manu spicula torquet, amor: </l>
               <l n="3.4.15">Quodsi tale nihil fas est me credere, solum</l>
               <l n="3.4.16">Restat, ut hortandi nomine dicta rear. </l>
               <l n="3.4.17">Hoc sancti mores, probitas hoc insita linguae,</l>
               <l n="3.4.18">Hoc mens invidiae clausa putare iubet. </l>
               <l n="3.4.19">Qui cum sit nostri longe doctissimus aevi.</l>
               <l n="3.4.20">Exoptat plures surgere posse Titos. </l>
               <l n="3.4.21">Hinc me commendat, titulis ut concita virtus,</l>
               <l n="3.4.22">Castaliam prono largius ore bibat. </l>
               <l n="3.4.23">An, si pavo suas spectari viderit alas,</l>
               <l n="3.4.24">Expandet caudae, sidera picta, suae, </l>
               <l n="3.4.25">Nos nihil his stimulis, nihil hoc animabimur oestro?</l>
               <l n="3.4.26">Haud adeo nobis ferrea corda rigent. </l>
               <l n="3.4.27">Sint tibi mille igitur, misso pro carmine grates,</l>
               <l n="3.4.28">Quod duplicis meriti pondus et instar habet, </l>
               <l n="3.4.29">Nam semper cura nitar studiosius omni,</l>
               <l n="3.4.30">Laudibus inveniar ne minor esse tuis. </l>
               <l n="3.4.31">Aut si non dabitur proprio clarescere versu,</l>
               <l n="3.4.32">Nostra satis per te fama perennis erit. </l>
               <l n="3.4.33">Vivus apud vivos memorabile nomen habebo,</l>
               <l n="3.4.34">Mortuus a sera posteritate legar.</l>
            </div>
            <div>
               <head>
                  <anchor n="938"/>5. RESPONSIO AD TITUM VESPASIANUM STROZZAM</head>
               <l n="3.5.1">Quae lento partu genetrix natura profudit,</l>
               <l n="3.5.2">Illa solent multos vivere firma dies. </l>
               <l n="3.5.3">Tardius Actaeae quia crescit truncus olivae,</l>
               <l n="3.5.4">Arboribus reliquis saecula plura videt. </l>
               <l n="3.5.5">Corrigitur, spatio durandi, segnior ortus,</l>
               <l n="3.5.6">Pensat crescendi longa senecta moram. </l>
               <l n="3.5.7">Sic tu sera meis reddens responsa tabellis,</l>
               <l n="3.5.8">Misisti dignos posteritate sonos. </l>
               <l n="3.5.9">Lentum appellabam quondam, nunc fingere miror</l>
               <l n="3.5.10">Tam cito tam doctos, te potuisse, modos. </l>
               <l n="3.5.11">Si vel septenos esses cunctatus in annos,</l>
               <l n="3.5.12">Ignavi nomen vix subiturus eras. </l>
               <l n="3.5.13">Ah! nimis argute blandum defendis amorem,</l>
               <l n="3.5.14">Dispeream si iam crimen, amare, puto. </l>
               <l n="3.5.15">Quantum non ulli vates habuere vetusti,</l>
               <l n="3.5.16">Tantum dicendi, tu Tite, robur habes. </l>
               <l n="3.5.17">Aegrius humanas siquidem crudelibus iras,</l>
               <l n="3.5.18">Frangi posse feris, multa pericla docent. </l>
               <l n="3.5.19">Non potuit Bacchas, placavit Cerberon Orpheus,</l>
               <l n="3.5.20">Asperior monstro barbara turba fuit. </l>
               <l n="3.5.21">Non potuit nautas, flexit delphinas Arion,</l>
               <l n="3.5.22">Piscis opem tribuit, cui nocuere viri. </l>
               <l n="3.5.23">Iam, video, nil est sermone potentius ipso</l>
               <l n="3.5.24">Iam, video, nimium lingua diserta valet. </l>
               <l n="3.5.25">En! Ego qui fueram Veneris durissimus hostis,</l>
               <l n="3.5.26">Cedo, relanguescit spiritus ille meus. </l>
               <l n="3.5.27">Haud tamen idcirco similes delabar in ignes,</l>
               <l n="3.5.28">Invidiam <corr>fuerit</corr> deposuisse satis. </l>
               <l n="3.5.29">Sed te, quis Divum docuit tam nobile carmen?</l>
               <l n="3.5.30">Qui tibi dictavit, Phoebus Amorne fuit? </l>
               <l n="3.5.31">Discipulum teneri iam me profitebor Amoris,</l>
               <l n="3.5.32">Si tam facundos, efficit ille, sonos. </l>
               <l n="3.5.33">Hactenus alterno decuit contendere versu,</l>
               <l n="3.5.34">Certandi hic fiat, dulcis amice, modus. </l>
               <l n="3.5.35">Exin' pacifero placidus me carmine visas,</l>
               <l n="3.5.36">Et crebro a nobis te patiare legi.</l>
               <l n="3.5.37"> Quippe tuas quanti faciam, doctissime, Musas,</l>
               <l n="3.5.38">Alterius fias certior ore volo. </l>
               <l n="3.5.39">Ipse ego contineo <corr>conantem</corr> erumpere vocem,</l>
               <l n="3.5.40">Ne qua blandiri me tibi parte putes. </l>
               <l n="3.5.41">At tu cum molli velox genetrice Cupido,</l>
               <l n="3.5.42">Figite de nostra nulla tropaea fuga. </l>
               <l n="3.5.43">Quod cessi, haud ideo laetos agitate triumphos,</l>
               <l n="3.5.44">Nec vestros currus florea serta tegant. </l>
               <l n="3.5.45">Non me captivum, sed amicum ex hoste parastis,</l>
               <l n="3.5.46">Pacem vobiscum conciliatus ago.</l>
            </div>
            <div>
               <head>
                  <anchor n="940"/>6. AD FRANCISCUM DURANTUM FANENSEM</head>
               <l n="3.6.1">Quas tibi pro tali referemus carmine grates?</l>
               <l n="3.6.2">O decus, o patriae, gloria magna, tuae! </l>
               <l n="3.6.3">Ut placido cantu nostras demulseris aures,</l>
               <l n="3.6.4">Grande foret verbis explicuisse meis. </l>
               <l n="3.6.5">Nec me adeo gelidae demulcet spiritus aurae,</l>
               <l n="3.6.6">Nec me adeo murmur lene sonantis aquae, </l>
               <l n="3.6.7">Nec me delectant aestivae gratius umbrae,</l>
               <l n="3.6.8">Arbore nec mollis sub viridante sopor. </l>
               <l n="3.6.9">Nec suavis tepidi veris mihi gratia, nec Sol</l>
               <l n="3.6.10">Dulcior hibernis est mihi temporibus. </l>
               <l n="3.6.11">Terque quaterque tuos uno stans in pede versus</l>
               <l n="3.6.12">Perlegi, et fixo lumine semper hians. </l>
               <l n="3.6.13">Protinus obstupui, cuius de gurgite fontis</l>
               <l n="3.6.14">Fluxerit ingenii, copia tanta, tui. </l>
               <l n="3.6.15">Et merito obstupui; numerus iucundus in illis,</l>
               <l n="3.6.16">Et lepor, et gravitas, et sonus ipse facit. </l>
               <l n="3.6.17">Aut tu <corr>grandisonum</corr> servas sub corde Maronem,</l>
               <l n="3.6.18">Aut tibi in arcano pectore Homerus adest. </l>
               <l n="3.6.19">Non <corr>opis est nostrae</corr> dignas tibi reddere grates,</l>
               <l n="3.6.20">His me <corr>qui</corr> studiis invigilare mones.</l>
            </div>
            <div>
               <head>
                  <anchor n="942"/>7. DE MORTE ANDREOLAE, NICOLAI V. PONTIFICIS ROMANI ET PHILIPPI CARDINALIS BONONIENSIS MATRIS</head>
               <l n="3.7.1">Vos, quibus est humilem concessum degere vitam,</l>
               <l n="3.7.2">Et fragiles inter consenuisse casas;</l>
               <l n="3.7.3"> Discite naturam, non incusare, potentem,</l>
               <l n="3.7.4">Cum vobis vitae debita finis adest. </l>
               <l n="3.7.5">Respicit ad nullos, Lachesis communis, honores,</l>
               <l n="3.7.6">Nec curam ullius nobilitatis habet, </l>
               <l n="3.7.7">Parcere nec senibus, nec parcere novit ephebis,</l>
               <l n="3.7.8">Non a formoso continet ore manus. </l>
               <l n="3.7.9">Nulla fugat virtus inevitabile letum;</l>
               <l n="3.7.10">Non coacervatas mors reveretur opes. </l>
               <l n="3.7.11">Nec scit conspicuos gemmata veste tyrannos,</l>
               <l n="3.7.12">Nec regum matres, nec trepidare ducum. </l>
               <l n="3.7.13">Respicite Andreolam, parvo quae clausa sepulcro,</l>
               <l n="3.7.14">Aequales Parcas omnibus esse docet. </l>
               <l n="3.7.15">Haec matrona fuit virtutibus inclyta summis,</l>
               <l n="3.7.16">Haec fuit aeterna clara pudicitia. </l>
               <l n="3.7.17">Haec gravis, haec prudens, haec integritatis amatrix,</l>
               <l n="3.7.18">Haec sanctae cultrix religionis erat. </l>
               <l n="3.7.19">Sed licet implerit magnis virtutibus orbem,</l>
               <l n="3.7.20">Plus tamen est natis nobilitata suis. </l>
               <l n="3.7.21">
                  <sic>Nara</sic> peperit dextro Nicolaum sidere quintum,</l>
               <l n="3.7.22">Quo Roma et totus praesule mundus ovat. </l>
               <l n="3.7.23">Et te, purpureo, redimite Philippe, galero,</l>
               <l n="3.7.24">Praeside quo gaudet Bononiense solum. </l>
               <l n="3.7.25">Spargite felicem tumulum viridantibus herbis,</l>
               <l n="3.7.26">Spargite sanguineis, ossa beata, rosis. </l>
               <l n="3.7.27">Quicquid odorifero, sudant xylobalsama, trunco,</l>
               <l n="3.7.28">Puniceum rubeis qua tepet aequor aquis, </l>
               <l n="3.7.29">Quicquid plorantes lacrymant de cortice myrrhae,</l>
               <l n="3.7.30">Colligit Eous quicquid odoris Arabs, </l>
               <l n="3.7.31">Hos ungat cineres, hanc defundatur in urnam,</l>
               <l n="3.7.32">Menstruus huic busto concelebretur honos. </l>
               <l n="3.7.33">Ut colimus sanctas, pompis solennibus umbras,</l>
               <l n="3.7.34">Huic praestet similes quilibet exequias. </l>
               <l n="3.7.35">At vos, qui sub humo tumulatos roditis artus,</l>
               <l n="3.7.36">Et facitis partem pulveris exiguam, </l>
               <l n="3.7.37">Parcite: nec vobis sacras violare medullas,</l>
               <l n="3.7.38">Dentibus infestis suadeat ulla fames. </l>
               <l n="3.7.39">Molliter inclusum, mitis premat urna, cadaver,</l>
               <l n="3.7.40">Suspensus metuat membra gravare lapis. </l>
               <l n="3.7.41">Nemo sacros manes pedibus calcare profanis</l>
               <l n="3.7.42">Audeat; admisso crimine, facta luet. </l>
               <l n="3.7.43">Quin aliquis, licet officium properare iubebit,</l>
               <l n="3.7.44">Compescat celerem praetereundo gradum. </l>
               <l n="3.7.45">Et genibus flexis, gelido ferat oscula saxo,</l>
               <l n="3.7.46">Nec pigeat tales, ore dedisse, sonos: </l>
               <l n="3.7.47">Salve magna parens, sublimem enixa columnam,</l>
               <l n="3.7.48">Quae grave totius sustinet orbis onus! </l>
               <l n="3.7.49">Salve Luna micans, Solem connixa coruscum,</l>
               <l n="3.7.50">Cuius divino lumine cuncta nitent! </l>
               <l n="3.7.51">Salve clara parens, cuius veneranda propago</l>
               <l n="3.7.52">Iura super terras omnipotentis habet! </l>
               <l n="3.7.53">Te super haud multum potuit mors iuris habere,</l>
               <l n="3.7.54">Non est cum membris fama sepulta tuis; </l>
               <l n="3.7.55">Sed viget, et mundum celebris perlabitur omnem,</l>
               <l n="3.7.56">Nec, nisi cum mundo deperitura simul. </l>
               <l n="3.7.57">Est consanguineae, fragilis caro reddita, terrae,</l>
               <l n="3.7.58">Spiritus unde prius venerat, astra colit. </l>
               <l n="3.7.59">Sed cur turicremis te non veneramur in aris?</l>
               <l n="3.7.60">Cur te religio non sinit esse Deam? </l>
               <l n="3.7.61">Numina placavit peregrinae, Roma, Cybelles,</l>
               <l n="3.7.62">Manibus haec laus est inficianda tuis? </l>
               <l n="3.7.63">Cum vel progenie totum quae temperat orbem,</l>
               <l n="3.7.64">Plura, vel officio promereare tuo? </l>
               <l n="3.7.65">Gentiles Divos mendax Rhea protulit, et quem</l>
               <l n="3.7.66">Utilius fuerat non peperisse, Iovem. </l>
               <l n="3.7.67">Editus, alma, tuo summus de ventre sacerdos,</l>
               <l n="3.7.68">Laudibus Oceanum tangit et astra suis. </l>
               <l n="3.7.69">Iura velint, et sancta fides, donabere templis,</l>
               <l n="3.7.70">Coelestem augebis, Diva novella, chorum.</l>
            </div>
            <div>
               <head>
                  <anchor n="944"/>8. THRENOS IN RACACINUM CUBICULARIUM</head>
               <l n="3.8.1">Currite; festinet medicus, quid, inepte, moraris</l>
               <l n="3.8.2">Tonsor? equo citius quam pedes ire potes. </l>
               <l n="3.8.3">Currite; forsan adhuc dabitur reperire calentem;</l>
               <l n="3.8.4">Forsan adhuc misero flatus in ore manet. </l>
               <l n="3.8.5">Omnia nunc ego te, tibi per carissima rerum,</l>
               <l n="3.8.6">Oro; Machaonia, si quid in arte vales; </l>
               <l n="3.8.7">Si decus accendit, si mentem praemia tangunt,</l>
               <l n="3.8.8">Quanta foret nostri, sit tibi cura sui, </l>
               <l n="3.8.9">Incolumem quod si nobis, Henrice, repones,</l>
               <l n="3.8.10">Tunc mihi tu Paeon, tunc mihi Phoebus eris. </l>
               <l n="3.8.11">Tunc ego te magni venerabor Numinis instar,</l>
               <l n="3.8.12">Virbius in lucem, quo revocante, redit.</l>
               <l n="3.8.13"> Fulmina nec metuas; perhibent nam saepe Cyclopes,</l>
               <l n="3.8.14">Vindictae illius poenituisse Iovem.</l>
               <l n="3.8.15"> Iussa viri properant; sed quo tamen omine, laeva</l>
               <l n="3.8.16">In terram e quercu, fusca volavit avis?</l>
               <l n="3.8.17"> Nimirum vitam notat arbor opima Tonantis,</l>
               <l n="3.8.18">Nam fertur priscos glans aluisse patres.</l>
               <l n="3.8.19"> Functorum locus est tellus; nigrantia letum</l>
               <l n="3.8.20">Significant; leto convenit ille color. </l>
               <l n="3.8.21">Quam timeo auspicium, ne quid ferale minetur!</l>
               <l n="3.8.22">Ni relevet melior, tristia visa, Deus. </l>
               <l n="3.8.23">O facinus! moesti redeunt! Ne dicite quiquam.</l>
               <l n="3.8.24">Scimus! inest tacitum vultibus indicium.</l>
               <l n="3.8.25"> Occidit infelix! Non formae profuit illi</l>
               <l n="3.8.26">Gratia, non leves et sine veste genae! </l>
               <l n="3.8.27">En jacet, ut riguo languens amaranthus in horto,</l>
               <l n="3.8.28">Improba quem verni subruit aura Noti! </l>
               <l n="3.8.29">Aspice quam roseos nondum sua purpura visus</l>
               <l n="3.8.30">Liquerit! et vivus spiret in ore decor! </l>
               <l n="3.8.31">Hanc faciem feretro Pallas extentus habebat,</l>
               <l n="3.8.32">Talis et ante rogos Parthenopaeus erat. </l>
               <l n="3.8.33">Quae iam spes hominum? quae iam fiducia vitae?</l>
               <l n="3.8.34">Quo se momento quis putet esse suum? </l>
               <l n="3.8.35">Quam cito bullatae, pluvius tumor interit, undae,</l>
               <l n="3.8.36">Tam postrema cito cuilibet hora venit. </l>
               <l n="3.8.37">Nos longos nobis, stulti, promittimus annos,</l>
               <l n="3.8.38">Linquendas aliis et cumulamus opes; </l>
               <l n="3.8.39">Sic, tanquam torvi nusquam sint ostia Ditis,</l>
               <l n="3.8.40">Nauta nec in Stygia remiget ater aqua. </l>
               <l n="3.8.41">Sic, tanquam nobis Iunonia temperet Hebe,</l>
               <l n="3.8.42">Quod potat sumpta, Iuppiter, ambrosia. </l>
               <l n="3.8.43">Haec nos credulitas et terris iactat et undis,</l>
               <l n="3.8.44">Haec nostrae sortis nos meminisse vetat. </l>
               <l n="3.8.45">Illa perosus humum, pelago natat; aequoris alter</l>
               <l n="3.8.46">Impatiens, arvis, applicat arva, novis. </l>
               <l n="3.8.47">Hunc levis ambitio tumidum popularibus auris,</l>
               <l n="3.8.48">Ventilat; in ferrum, ferreus ille, ruit. </l>
               <l n="3.8.49">Exsecat hic montes, et culmina nubibus altis</l>
               <l n="3.8.50">
                  <corr>Inserit</corr>, ad Superos scandere velle putes. </l>
               <l n="3.8.51">Interea totum, Somni germana, per orbem,</l>
               <l n="3.8.52">Haud ulli late conspicienda volat, </l>
               <l n="3.8.53">Sternit et incautas, nullo discrimine, gentes,</l>
               <l n="3.8.54">Nativa immiti vincula falce metens. </l>
               <l n="3.8.55">Nec viridi specie, viridive aetate movetur,</l>
               <l n="3.8.56">Non fortem ignavo ferius illa rapit. </l>
               <l n="3.8.57">Nirea Thersitae, Paridem sed iungit Achilli,</l>
               <l n="3.8.58">Troilus et tremulum mittitur ante patrem. </l>
               <l n="3.8.59">Hic, hic funereos qui nunc effertur ad ignes,</l>
               <l n="3.8.60">Quam modo robustus, quam modo sanus erat! </l>
               <l n="3.8.61">Non illo duras quisquam insertare <corr>palaestras</corr>
               </l>
               <l n="3.8.62">Aptior, aut agili ducere frena manu. </l>
               <l n="3.8.63">Hoc sibi Tyndarides dederat, Cyllenius illud;</l>
               <l n="3.8.64">Ambos nam pueri torserat acer amor. </l>
               <l n="3.8.65">Nunc etiam cum iam supremum tempus agenti,</l>
               <l n="3.8.66">Fatalem legeret Persephonea comam; </l>
               <l n="3.8.67">Spartanae functus iuvenili munere luctae,</l>
               <l n="3.8.68">Per virides ierat currere laetus agros. </l>
               <l n="3.8.69">Illic dum laxis per devia fertur habenis,</l>
               <l n="3.8.70">Praecidere truces licia pulla Deae. </l>
               <l n="3.8.71">Praecidere Deae simul, et simul ille volucris,</l>
               <l n="3.8.72">Colla superlapso candida fregit equo. </l>
               <l n="3.8.73">Si vos Coelicolae, rerum, status ordo, iuvabat,</l>
               <l n="3.8.74">Fata super steriles cur statuistis anus? </l>
               <l n="3.8.75">Mens secura sui, misereri nescit alius,</l>
               <l n="3.8.76">Quilibet exemplo fit pius ipse suo. </l>
               <l n="3.8.77">Essent si matres, audirent vota parentum,</l>
               <l n="3.8.78">Affectu proprios respiciente metus.</l>
               <l n="3.8.79"> Nunc illas non turis odor, vittatave placat</l>
               <l n="3.8.80">Victima, non blandae, lenia verba, precis,</l>
               <l n="3.8.81"> Ultio si pateat, si vos ego vindice possim,</l>
               <l n="3.8.82">Crudeles vetulae, corripuisse manu, </l>
               <l n="3.8.83">Dilaniem canos rugoso a vertice crines,</l>
               <l n="3.8.84">Confringam fusos, stamina, pensa, colum. </l>
               <l n="3.8.85">Disiiciam tabulas, solido ex adamante, rigentes,</l>
               <l n="3.8.86">Sed magis his ipsis pectora vestra rigent, </l>
               <l n="3.8.87">Lumine quae primo talem fraudastis ephebum,</l>
               <l n="3.8.88">Parsisset Libycis, cui lea foeta, iugis. </l>
               <l n="3.8.89">Quem nec pro catulis laesisset Caspia tigris,</l>
               <l n="3.8.90">Nec ferus adversa cuspide fixus aper. </l>
               <l n="3.8.91">Non vigil Hesperidum serpens, non bellua ponti,</l>
               <l n="3.8.92">Nec quicquid saevum, terra fretumve creat. </l>
               <l n="3.8.93">Dicite, qua culpa meruit tam funus acerbum?</l>
               <l n="3.8.94">Cuius erat tanti criminis ille reus? </l>
               <l n="3.8.95">Scilicet hic Delphos, Triviaeve incenderat aedem!</l>
               <l n="3.8.96">Mactaratve boves, Sol venerande, tuas! </l>
               <l n="3.8.97">Poenigenaeve sacrum mento deraserat aurum!</l>
               <l n="3.8.98">Dempserat aut summo, pallia fulva, Iovi! </l>
               <l n="3.8.99">Scilicet hic Veneris violarat vulnere dextram!</l>
               <l n="3.8.100">Pallada sanguinea surpueratve manu! </l>
               <l n="3.8.101">Sanctarum aut thalamos tentarat inire Dearum!</l>
               <l n="3.8.102">Aut arcana Deum garrulus extulerat! </l>
               <l n="3.8.103">Scilicet hic scopulis involverat Ossan Olympi!</l>
               <l n="3.8.104">Impius Iapeti miles et Enceladi! </l>
               <l n="3.8.105">Atqui nec dicto quenquam irritarat amaro,</l>
               <l n="3.8.106">Mitis, et innocua simplicitate bonus. </l>
               <l n="3.8.107">Sed quid vana queror? tu te, furiose, necasti,</l>
               <l n="3.8.108">Dum nunquam nostris utere <corr>consiliis</corr>. </l>
               <l n="3.8.109">Praecepi quoties, et te quam saepe rogavi,</l>
               <l n="3.8.110">Tam temere indomito, ne rapereris, equo? </l>
               <l n="3.8.111">Exitiale adeo nullum mortalibus aegris</l>
               <l n="3.8.112">Est animal, nullum quod mala plura ferat. </l>
               <l n="3.8.113">Bella geruntur equis, vacuant quae gentibus orbem,</l>
               <l n="3.8.114">Quae replent Erebum, bella geruntur equis. </l>
               <l n="3.8.115">Hoc genus effecit, caderet ter ut Ilia tellus,</l>
               <l n="3.8.116">Agmine cum toto Rhesus ut occideret, </l>
               <l n="3.8.117">Hoc genus Hippolytum, genus hoc Phaëthonta peremit,</l>
               <l n="3.8.118">Cum terras patriis, ussit et astra, rotis. </l>
               <l n="3.8.119">Ipse Chimaereas, potuit qui vincere, flammas,</l>
               <l n="3.8.120">Pegaseam fertur non tenuisse iubam. </l>
               <l n="3.8.121">Quis Diomedei crudelia pabula nescit</l>
               <l n="3.8.122">Armenti, et nullo gramine pingue pecus? </l>
               <l n="3.8.123">
                  <sic>Potniadum</sic> rabiem quis non audivit equarum?</l>
               <l n="3.8.124">Constat et unde nocens defluat hippomanes. </l>
               <l n="3.8.125">Haec ego iactabam; sed te, tua fata, pericli</l>
               <l n="3.8.126">Urgebant causas semper amare, tui. </l>
               <l n="3.8.127">Semper tu phaleras, semper tu lora volebas,</l>
               <l n="3.8.128">Semper erat tergo dulce sedere tibi. </l>
               <l n="3.8.129">Nec tergo pigrioris equi; sed naribus ignem</l>
               <l n="3.8.130">Qui vomat, et summam vix pede signet humum. </l>
               <l n="3.8.131">Nec te <sic>insuccussi</sic> requies tam lenta iuvabat</l>
               <l n="3.8.132">Pilenti, et remis molliter acta ratis, </l>
               <l n="3.8.133">Quam fuga cornipedis, quam lata vel ardua vincens</l>
               <l n="3.8.134">Saltus, et in gyros colla reflexa breves. </l>
               <l n="3.8.135">Respice nunc, tua quid peperit tibi grata voluptas,</l>
               <l n="3.8.136">Quae tibi deliciae lucra tulere tuae. </l>
               <l n="3.8.137">Nempe quod Elysio volitas in pulvere victor,</l>
               <l n="3.8.138">Automedon cursus et stupet ipse tuos. </l>
               <l n="3.8.139">Heu! miserande puer, quo iam nitetur alumno</l>
               <l n="3.8.140">Vestra domus, cui tu spes modo solus eras? </l>
               <l n="3.8.141">Quando mihi similem continget habere ministrum?</l>
               <l n="3.8.142">Moribus, ingenio, sedulitate, fide? </l>
               <l n="3.8.143">Morte tua totam, resonant lamenta, per urbem,</l>
               <l n="3.8.144">Muta nec assuetis perstrepit aula iocis. </l>
               <l n="3.8.145">Morte tua attoniti, senior simul et puer, horrent,</l>
               <l n="3.8.146">Ille suis eadem dum timet, ille sibi. </l>
               <l n="3.8.147">Sed mea praecipua formidine corda tremiscunt,</l>
               <l n="3.8.148">Nulla fuit cui nox te sine, nulla dies. </l>
               <l n="3.8.149">O quam saepe mihi reducem te somnia fingent!</l>
               <l n="3.8.150">Somnia, quae fallax irrita mittit ebur. </l>
               <l n="3.8.151">Saepe expergiscens, nota te voce vocabo,</l>
               <l n="3.8.152">Ceu non aeternus, sit sopor iste tibi. </l>
               <l n="3.8.153">Quin et nunc flavos, vidi si pone capillos,</l>
               <l n="3.8.154">Protinus a flavo, tu mihi, crine subis. </l>
               <l n="3.8.155">Alterius validos conspexi sorte lacertos;</l>
               <l n="3.8.156">Illius talis, dico, lacertus erat.</l>
               <l n="3.8.157"> Ante igitur gelidae, mea fient ossa, favillae,</l>
               <l n="3.8.158">Quam tua, de nostro pectore, cura cadat.</l>
               <l n="3.8.159"> Nec tibi, credo equidem, venient oblivia nostri,</l>
               <l n="3.8.160">Non, tu si Lethes flumina tota bibas.</l>
               <l n="3.8.161"> Unum est quod verear; nam dum mihi tempora vitae</l>
               <l n="3.8.162">Spondeo longa tuae; dum reor esse Deos;</l>
               <l n="3.8.163"> Tardavi demens meritas tibi solvere grates,</l>
               <l n="3.8.164">Nec tribui obsequiis, praemia digna, tuis.</l>
               <l n="3.8.165"> Forsitan et tetricam, Dictaei ad iudicis, urnam,</l>
               <l n="3.8.166">Ingrati magno nos agis ore reos. </l>
               <l n="3.8.167">Parce age, parce puer; vivo neglecta, rependam</l>
               <l n="3.8.168">Exanimi; officium sentit et ipse cinis. </l>
               <l n="3.8.169">Si mihi fas esset, quod Dis licuisse quibusdam</l>
               <l n="3.8.170">Traditur in facies vertere membra novas; </l>
               <l n="3.8.171">Non vaga tu volucris fieres, nec turbidus amnis,</l>
               <l n="3.8.172">Non in flagrantes arbor itura focos; </l>
               <l n="3.8.173">
                  <corr>Sed</corr> crocus aut smilax mollis, vel amaracus herba,</l>
               <l n="3.8.174">Sed Cephisiades, Oebalidesve fores. </l>
               <l n="3.8.175">Vel nova odorati prodires gloria veris,</l>
               <l n="3.8.176">Gloria nec violis, nec superanda rosis, </l>
               <l n="3.8.177">Quam produxerunt nondum Zephyritides aurae,</l>
               <l n="3.8.178">Quam nondum carpsit pollice Flora suo. </l>
               <l n="3.8.179">Nec magis e quoquam strueret sibi germine virgo,</l>
               <l n="3.8.180">Serta puellares implicitura comas. </l>
               <l n="3.8.181">Mella magis nec apes legerent e floribus ullis,</l>
               <l n="3.8.182">Nec magis ulla mihi dulcia mella forent. </l>
               <l n="3.8.183">Nunc homini quoniam non est data tanta potestas,</l>
               <l n="3.8.184">Accipe de domini, carmina moesta, lyra. </l>
               <l n="3.8.185">Carmine adhuc Attis, et carmine vivit Adonis,</l>
               <l n="3.8.186">Carmine Troiades, carmine claret Hylas. </l>
               <l n="3.8.187">Sume simul lacrymas, fratri paullo ante negatas,</l>
               <l n="3.8.188">His madeat tua qui contegit ossa lapis. </l>
               <l n="3.8.189">Tum gemini extremo scribantur margine versus,</l>
               <l n="3.8.190">Haud cuiquam siccis, verba legenda, genis: </l>
               <l n="3.8.191">Hic, Racacine, iaces, vati gratissime Iano,</l>
               <l n="3.8.192">Hic pariter Iani gaudia cuncta iacent!</l>
            </div>
            <div>
               <head>
                  <anchor n="946"/>9. MARCO GEORGIO ET ANTONIOLO SCIENTAE RUSTICANTIBUS</head>
               <l n="3.9.1">Illos felices, illos reor esse beatos</l>
               <l n="3.9.2">Ante omnes, qui nunc rus geniale colunt. </l>
               <l n="3.9.3">Nam ruri nihil est mage dulce; molestior urbs est,</l>
               <l n="3.9.4">Rure manet Genius semper, ab urbe fugit. </l>
               <l n="3.9.5">Vos nunc aut canibus, lepores agitatis odoris,</l>
               <l n="3.9.6">Ast ego continue, grammasin invigilo. </l>
               <l n="3.9.7">Aut lentis virides peragratis passibus agros,</l>
               <l n="3.9.8">Ast ego continue, grammasin invigilo, </l>
               <l n="3.9.9">Aut pingues turdos iucunda fallitis arte,</l>
               <l n="3.9.10">Ast ego continue, grammasin invigilo. </l>
               <l n="3.9.11">Vos iocus et ludus, vos blanda fronte voluptas,</l>
               <l n="3.9.12">Vos requies et pax, vos comitatur amor. </l>
               <l n="3.9.13">Adsunt conspicuae, formoso corpore, Nymphae,</l>
               <l n="3.9.14">Quae vobis possunt oscula mille dare. </l>
               <l n="3.9.15">Vos bene potaris, vos pingues manditis escas,</l>
               <l n="3.9.16">Inde premunt mollem, corpora vestra, torum. </l>
               <l n="3.9.17">Ambo igitur superum merito scandetis Olympum,</l>
               <l n="3.9.18">Hoc mercedis habet, qui bene semper agit. </l>
               <l n="3.9.19">Opto nimis, placidi, nunc rus celebrare, Scientae,</l>
               <l n="3.9.20">Opto nimis vestra commoditate frui. </l>
               <l n="3.9.21">O si Pegaseis liquido ferar aethere pennis!</l>
               <l n="3.9.22">Et nunc ad vestros deferar ipse Lares! </l>
               <l n="3.9.23">Quis prohibet plures cera me iungere pennas,</l>
               <l n="3.9.24">Et iunctas humeris applicuisse meis? </l>
               <l n="3.9.25">Hoc tuus, ut memorant, certe pater, Icare, fecit,</l>
               <l n="3.9.26">Et cur plus nobis ingeniosus erat? </l>
               <l n="3.9.27">Atlantis facunde nepos, sate Pliade pulchra,</l>
               <l n="3.9.28">Aliger aligero qui pede carpis iter; </l>
               <l n="3.9.29">Oro tuas nobis pennas concede parumper,</l>
               <l n="3.9.30">Ipse Scientaeas donec adibo domus. </l>
               <l n="3.9.31">A te concessis iuvenis Danaëius alis,</l>
               <l n="3.9.32">Fertur ad horrendas Gorgonis isse domos. </l>
               <l n="3.9.33">Aureus inde tuas a me statuetur ad aras,</l>
               <l n="3.9.34">Taurus, et hibernis candidior nivibus.</l>
            </div>
            <div>
               <head>
                  <anchor n="948"/>10. AD APOLLINEM, CUM E PEDE LABORARET</head>
               <l n="3.10.1">Ardua sacratae celebras seu moenia Cirrhae,</l>
               <l n="3.10.2">Seu colis excelsae, moenia clara Rhodi,</l>
               <l n="3.10.3"> Parrhasium flexo, seu lustras Maenalon, arcu,</l>
               <l n="3.10.4">Seu Claron aut Lyciae templa sacrata colis;</l>
               <l n="3.10.5"> Seu quondam aequoreis, fluitantem Delon, in undis,</l>
               <l n="3.10.6">Aurea seu magni tecta Tonantis habes;</l>
               <l n="3.10.7"> Huc ades intonsis, Paean formose, capillis,</l>
               <l n="3.10.8">Huc ades o medicae, Phoebe repertor, opis! </l>
               <l n="3.10.9">Te coluisse mihi teneris, rogo, prosit, ab annis,</l>
               <l n="3.10.10">Atque Sabaea tuis, tura dedisse, focis.</l>
               <l n="3.10.11"> Scilicet auxilium Iuno parientibus affert,</l>
               <l n="3.10.12">Ruricolis dat opem Liber et alma Ceres.</l>
               <l n="3.10.13"> Lanigeras Pan curat oves, oviumque magistros,</l>
               <l n="3.10.14">Persephone magicis artibus ipsa favet.</l>
               <l n="3.10.15"> Pastorem alma Pales, miserum Venus audit amantem,</l>
               <l n="3.10.16">Quique volat toto notus in orbe puer.</l>
               <l n="3.10.17"> Facundos Hermes, bellantia pectora Mavors,</l>
               <l n="3.10.18">Respicit, et castos casta Diana iuvat.</l>
               <l n="3.10.19"> Pallas versato, ducentem stamina, fuso,</l>
               <l n="3.10.20">Spectat ab excelsi culmine Diva, poli. </l>
               <l n="3.10.21">Quisque suos Divum cultores spectat, et illis</l>
               <l n="3.10.22">Propitio semper numine mitis adest. </l>
               <l n="3.10.23">Tu quoque, Phoebe pater, lacrymas ne sperne tuorum,</l>
               <l n="3.10.24">Neu sinito vacuas praeteriisse preces. </l>
               <l n="3.10.25">Praemia digna manent, vinctum tibi cornua vittis</l>
               <l n="3.10.26">Taurum ad turicremos sacrificabo focos.</l>
            </div>
            <div>
               <head>
                  <anchor n="950"/>11. AD GALEOTTUM NARNIENSEM</head>
               <l n="3.11.1">Si, Galeotte, meo te collaudavero versu,</l>
               <l n="3.11.2">Det veniam nobis cetera turba, precor, </l>
               <l n="3.11.3">Quippe licet multos habeam praedives amicos,</l>
               <l n="3.11.4">Vincitur a meritis, cetera turba, tuis. </l>
               <l n="3.11.5">Et, si versiculos facio non prorsus inertes,</l>
               <l n="3.11.6">Doctrinae fateor munus id esse tuae. </l>
               <l n="3.11.7">Per te conscendi celsas Heliconis in arces,</l>
               <l n="3.11.8">Gorgonei fontem pes ubi rupit equi. </l>
               <l n="3.11.9">Per te Parnasi peragravi <sic>rosida</sic> Tempe,</l>
               <l n="3.11.10">Tu monitor, tu dux, tuque magister eras. </l>
               <l n="3.11.11">Accipe nunc carmen, quod nobis ante dedisti.</l>
               <l n="3.11.12">Collati fructum muneris, auctor, habe, </l>
               <l n="3.11.13">Par est ut carpat de palmite vinitor uvas.</l>
               <l n="3.11.14">Cultori messem reddere debet ager. </l>
               <l n="3.11.15">Et iam ut propositas exordiar edere laudes;</l>
               <l n="3.11.16">In primis patriae nobilitate nites. </l>
               <l n="3.11.17">Nemo adeo est amens, quin Umbros praeferet agros</l>
               <l n="3.11.18">Omnibus Italiae fertilitate locis. </l>
               <l n="3.11.19">Nec quoque gauderet se hac gente Propertius ortum,</l>
               <l n="3.11.20">Ni studio belli, ni foret apta, togae. </l>
               <l n="3.11.21">Urbs ibi consurgit praerupti in vertice saxi,</l>
               <l n="3.11.22">Nobiliumque ducum, pontificumque parens. </l>
               <l n="3.11.23">Cui victrix fortes transcripsit Roma colonos,</l>
               <l n="3.11.24">Nar fluvius nomen, mons Nituusque dedit. </l>
               <l n="3.11.25">Haec tibi sat clarae, genus haud ignobile, stirpis</l>
               <l n="3.11.26">Praebuit, et quantas, exigit usus, opes. </l>
               <l n="3.11.27">Quae cum corda fero producat idonea Marti,</l>
               <l n="3.11.28">Bella quibus semper sanguinolenta placent; </l>
               <l n="3.11.29">Tu potius Phoebi voluisti evadere miles,</l>
               <l n="3.11.30">Haud veritus citharam praeposuisse tubae. </l>
               <l n="3.11.31">Nam simul ac teneri permisit flosculus aevi,</l>
               <l n="3.11.32">Coepisti Musis invigilare sacris. </l>
               <l n="3.11.33">Donasti viridem castris tamen inde iuventam,</l>
               <l n="3.11.34">Et satis hac etiam parte peritus eras. </l>
               <l n="3.11.35">Rursus te saevis studium revocavit ab armis,</l>
               <l n="3.11.36">Et tibi Thespiadum signa ferenda dedit. </l>
               <l n="3.11.37">Nec te militiae miror tentasse laborem,</l>
               <l n="3.11.38">Herculeo dignum robore corpus habes. </l>
               <l n="3.11.39">Praecipue sortem scis exercere palaestram,</l>
               <l n="3.11.40">Et superas cunctos strenuitate viros. </l>
               <l n="3.11.41">Sed non est tantum robusto in corpore laudis,</l>
               <l n="3.11.42">Ingenio quantus semper habetur honos. </l>
               <l n="3.11.43">Hoc te Bellonae suasit praeferre Minervam,</l>
               <l n="3.11.44">Doctaque posthabito Numina Marte sequi. </l>
               <l n="3.11.45">Multa pererrasti Latiae vagus oppida terrae,</l>
               <l n="3.11.46">Pectora dans doctis erudienda viris. </l>
               <l n="3.11.47">Demum Ferrariam felici es forte profectus,</l>
               <l n="3.11.48">Et Phaëthontei, flumina clara, Padi. </l>
               <l n="3.11.49">Hic erat eloquio praestans undante Guarinus,</l>
               <l n="3.11.50">Pieridum Latio summus in orbe parens. </l>
               <l n="3.11.51">Hunc tu per geminos audis cum sedulus annos,</l>
               <l n="3.11.52">Luce cibi parcus, nocte soporis eras. </l>
               <l n="3.11.53">Ipse ego tunc Italas primum devectus ad urbes,</l>
               <l n="3.11.54">In castris coepi tiro merere suis. </l>
               <l n="3.11.55">Magnus amicitiae iunxit nos protinus usus,</l>
               <l n="3.11.56">Ex illo noster tempore crevit amor. </l>
               <l n="3.11.57">Idem nos tenuit thalamus, tum mensa duobus</l>
               <l n="3.11.58">Communem semper praebuit una cibum. </l>
               <l n="3.11.59">Saepius ad mediam noctem vigilavimus ambo,</l>
               <l n="3.11.60">Cum cuperent somnos lumina fessa dari. </l>
               <l n="3.11.61">Saepius ante diem ternis surreximus horis,</l>
               <l n="3.11.62">Cum foret in tepido dulce cubare toro. </l>
               <l n="3.11.63">Fidere cui possem, nullum te praeter habebam,</l>
               <l n="3.11.64">Nullum, qui curam velle habere mei. </l>
               <l n="3.11.65">Tu pariter fratrisque vicem, patruique gerebas,</l>
               <l n="3.11.66">Inque loco matris inque parentis eras. </l>
               <l n="3.11.67">Quantum sis de me meritus, si dicere vellem,</l>
               <l n="3.11.68">Ora prius nobis mille petenda forent. </l>
               <l n="3.11.69">Nec me alius docuit, (soleo quod saepe fateri),</l>
               <l n="3.11.70">Apta in legitimos cogere verba pedes. </l>
               <l n="3.11.71">Nunc quoniam vates inter numerare vetustos,</l>
               <l n="3.11.72">Imbutus monitis glorior esse tuis. </l>
               <l n="3.11.73">Et merito; Nam te fingendi carminis artem,</l>
               <l n="3.11.74">Callidius, quovis iudice, nemo tenet. </l>
               <l n="3.11.75">Singula tu proprias servare vocabula vires</l>
               <l n="3.11.76">Cogis, et in sedes dirigis apta suas. </l>
               <l n="3.11.77">Nec nisi delectos curas annectere sensus,</l>
               <l n="3.11.78">Et quos antiqui non posuere patres. </l>
               <l n="3.11.79">Cum multa historici, cum scribant multa poetae,</l>
               <l n="3.11.80">Illa tamen memori pectore cuncta tenes. </l>
               <l n="3.11.81">Nosti stagna, lacus, nosti aequora, flumina, montes,</l>
               <l n="3.11.82">Quo populi iaceant, ille vel ille, loco. </l>
               <l n="3.11.83">Nil, cuius nequeas rationem reddere, profers,</l>
               <l n="3.11.84">Hoc et Maeonides fecit, et ipse Maro. </l>
               <l n="3.11.85">Utile scis dulci, brevitati iungere lucem,</l>
               <l n="3.11.86">Seu sequeris summum, seu mediocre genus. </l>
               <l n="3.11.87">Et velut ursa suos narratur lingere partus</l>
               <l n="3.11.88">Consimili versus sedulitate polis. </l>
               <l n="3.11.89">Ergo fluunt, apteque sonant, quotiesque leguntur,</l>
               <l n="3.11.90">Nescio quid tecti nectaris intus habent. </l>
               <l n="3.11.91">Haec satis ad numeros. Nunc carmine prorsus omisso,</l>
               <l n="3.11.92">Enitar mores commemorare tuos. </l>
               <l n="3.11.93">Hi nisi dicantur, simul ac moriere, latebunt.</l>
               <l n="3.11.94">Illud in arbitrio posteritatis erit. </l>
               <l n="3.11.95">Non ego divitias parvi te pendere miror,</l>
               <l n="3.11.96">Quas tantum demens vulgus habere cupit. </l>
               <l n="3.11.97">Sed longe est ipsas maius te spernere laudes,</l>
               <l n="3.11.98">Quae sanctos etiam, philosophosque movent, </l>
               <l n="3.11.99">Nulla libido potest te frangere, nullus honoris</l>
               <l n="3.11.100">Ambitus; argenti nulla domare sitis. </l>
               <l n="3.11.101">Comis es ut Caesar, vincis pietate Metellum,</l>
               <l n="3.11.102">Attiliumque fide, religione Numam. </l>
               <l n="3.11.103">Res hominum, praesens, animo sic arduus alto</l>
               <l n="3.11.104">Despicis, ut coelo iam videare frui. </l>
               <l n="3.11.105">Nec tibi terrori est horrendae mortis imago,</l>
               <l n="3.11.106">Maximus in terris, sit licet ille timor. </l>
               <l n="3.11.107">Qui cum virtutum tanto sis agmine septus,</l>
               <l n="3.11.108">Audeo te cuivis aequiparare Deo.</l>
               <l n="3.11.109"> Quin etiam spes est, aevo te posse futuro,</l>
               <l n="3.11.110">Has animi dotes accumulare tui. </l>
               <l n="3.11.111">Nunc tibi bis denis, successit septimus, annis.</l>
               <l n="3.11.112">Cum sis doctus, adhuc doctior esse potes. </l>
               <l n="3.11.113">Quod facere ut valeas, longaevam ducere vitam,</l>
               <l n="3.11.114">Dent tibi torquentes, ferrea fila, Deae. </l>
               <l n="3.11.115">Hoc, Galeotte, tuo breve dedico carmen honori,</l>
               <l n="3.11.116">Ingratae mentis ne reus esse ferar. </l>
               <l n="3.11.117">At vos, lectores, ne fictis credite verbis</l>
               <l n="3.11.118">Me illi blanditias composuisse leves. </l>
               <l n="3.11.119">Sic vivam Phoebo, sic vivam gratus Ïaccho,</l>
               <l n="3.11.120">Ut mea de vivo pectore dicta fluunt! </l>
               <l n="3.11.121">Assentando quidem nam cur ego vener amorem,</l>
               <l n="3.11.122">Si me plus oculis, diligit ipse, suis?</l>
            </div>
            <div>
               <head>
                  <anchor n="952"/>12. AD ANTONIUM MARIAM, DE CONIUGE DUCENDA</head>
               <l n="3.12.1">En novus ad nostras perfertur nuntius aures,</l>
               <l n="3.12.2">Te studium sacris applicuisse toris.</l>
               <l n="3.12.3"> Gaudeo, et hoc coeptum ne mens tua deserat, hortor,</l>
               <l n="3.12.4">Propositum laudo, consiliumque tuum.</l>
               <l n="3.12.5"> Est bona pars hominum, thalamos quae damnet et odit,</l>
               <l n="3.12.6">A quorum numero me procul esse velim. </l>
               <l n="3.12.7">Ipse Deus fertur lectum statuisse iugalem,</l>
               <l n="3.12.8">Cum lutulenta hominem composuisset humo. </l>
               <l n="3.12.9">Neve aliquis seros caelebs remaneret in annos,</l>
               <l n="3.12.10">Romanae cautum legibus urbis erat.</l>
               <l n="3.12.11"> Ergo et Romulidis sacratae vincula taedae,</l>
               <l n="3.12.12">Constat et aeterno complacuisse Deo. </l>
               <l n="3.12.13">Iure tua est igitur cuivis laudanda voluntas,</l>
               <l n="3.12.14">Iure igitur coniux, et pater esse cupis. </l>
               <l n="3.12.15">Sed festas matura faces cum tempora poscent,</l>
               <l n="3.12.16">Luxque celebrandis venerit apta toris; </l>
               <l n="3.12.17">Quilibet egregio tecum certabit amicus</l>
               <l n="3.12.18">Munere, dans animi, pignora certa, sui. </l>
               <l n="3.12.19">Nos nec ebur nitidum, nec fulvi dona metalli.</l>
               <l n="3.12.20">Nec dabimus culta, tegmina facta, manu. </l>
               <l n="3.12.21">At saltem argutum numeris Hymenaea canemus;</l>
               <l n="3.12.22">Dicemusque aptos, ore sonante, modos. </l>
               <l n="3.12.23">Sed tamen interea Superos orabimus omnes,</l>
               <l n="3.12.24">Fundemusque preces, et pia vota Deis, </l>
               <l n="3.12.25">Ut te dignentur casta donare puella,</l>
               <l n="3.12.26">Quae referat mores, non aliena, tuos. </l>
               <l n="3.12.27">Praecipue nostris offertur idonea votis,</l>
               <l n="3.12.28">Diva, domum cuius sustinet altus Eryx. </l>
               <l n="3.12.29">Hanc igitur votis, et supplice voce, vocabo,</l>
               <l n="3.12.30">Haec placido iustas excipit ore preces. </l>
               <l n="3.12.31">Alma Venus, cuius, quicquid fert pontus et aether</l>
               <l n="3.12.32">Quicquid alit tellus, gignitur officio; </l>
               <l n="3.12.33">Nata Tonante Venus, qua nulla potentior alto</l>
               <l n="3.12.34">Regnat Diva polo; nata Tonante Venus! </l>
               <l n="3.12.35">Sive Cytheriaca segnis spatiaris arena,</l>
               <l n="3.12.36">Sive Gundi celebras litora, sive Paphi, </l>
               <l n="3.12.37">Sive sub Idalia requiescis molliter umbra,</l>
               <l n="3.12.38">Sive in Acidalio corpora fonte lavas, </l>
               <l n="3.12.39">Huc ades, et niveas frenis adiunge columbas,</l>
               <l n="3.12.40">Te Charites, geminus te comitetur Amor. </l>
               <l n="3.12.41">Et quoniam duce te, Phrygius sua praemia iudex</l>
               <l n="3.12.42">Vexit ad Iliacas, per freta longa, domos; </l>
               <l n="3.12.43">Da, valeat castam, duce te, reperire puellam,</l>
               <l n="3.12.44">Hic, pro quo blandas fundimus ore preces. </l>
               <l n="3.12.45">Tu cultus matrum, tu formas, Diva, recenses,</l>
               <l n="3.12.46">Tu loca sidereo lumine cuncta notas. </l>
               <l n="3.12.47">Quicquid agunt terrae, coelo specularis ab alto,</l>
               <l n="3.12.48">Cernis quo maneat bella puella loco. </l>
               <l n="3.12.49">Tu sis monstratrix, tu mutua foedera iunge,</l>
               <l n="3.12.50">Tu compone suo, corpora bina, toro. </l>
               <l n="3.12.51">Hoc, precor, efficias; sic, dum cum Marte iacebis,</l>
               <l n="3.12.52">Impediant lectum, vincula nulla, tuum! </l>
               <l n="3.12.53">Sic habeas iuvenes, semper tua signa sequentes,</l>
               <l n="3.12.54">Militiamque tuam multa puella colat! </l>
               <l n="3.12.55">Sic tua Panchaeis nunquam vacet ignibus ara,</l>
               <l n="3.12.56">Nec timeat saevos, Idalis umbra, Notos! </l>
               <l n="3.12.57">Sis semper niveis superes Tritonida membris.</l>
               <l n="3.12.58">Nec vincat formam, Iuno superba, tuam! </l>
               <l n="3.12.59">Sic nunquam trepidae fugiant tua frena columbae,</l>
               <l n="3.12.60">Sub iuga nec iussus, ire recuset olor! </l>
               <l n="3.12.61">Disce autem, qualem poscant mea vota puellam,</l>
               <l n="3.12.62">Ne te quaerentem, devius error agat. </l>
               <l n="3.12.63">Effice, praeclaris sponsum virtutibus aequet,</l>
               <l n="3.12.64">Labe vacent mores, corpora labe vacent. </l>
               <l n="3.12.65">Nobilis est sponsus; generosam quaere puellam;</l>
               <l n="3.12.66">Est facilis; facilem quaerere, Diva, stude. </l>
               <l n="3.12.67">Est pius, est prudens, gravis est, moderatus et aequus,</l>
               <l n="3.12.68">Sit pia, sit prudens, aequa, modesta, gravis. </l>
               <l n="3.12.69">Fac servet castos, plus quam Lucretia, mores,</l>
               <l n="3.12.70">Quippe vir est ipso castior Hippolyto. </l>
               <l n="3.12.71">Integer est sponsus; sanctam perquire puellam,</l>
               <l n="3.12.72">Est mitis; mitem quaerere, Diva, stude. </l>
               <l n="3.12.73">Et quoniam ingenuas, sponsus non negligit, artes,</l>
               <l n="3.12.74">Quodvis femineae <corr>calleat</corr> artis opus. </l>
               <l n="3.12.75">Stamine praegnantem, norit bene volvere, fusum.</l>
               <l n="3.12.76">Et Tyrium Phrygia pingere tegmen acu. </l>
               <l n="3.12.77">Palladio raras, denset bene pectine, telas,</l>
               <l n="3.12.78">Velleraque artifici, molliat alba, manu. </l>
               <l n="3.12.79">Sic facie praestans, ut sidera vincat ocellis,</l>
               <l n="3.12.80">Eius, sit formae, forma secunda, tuae. </l>
               <l n="3.12.81">Purpureisque genis candorem misceat; aequent</l>
               <l n="3.12.82">Lactea colla, nives: rubra labella, rosas. </l>
               <l n="3.12.83">Haec si praestiteris, violas et lilia passim,</l>
               <l n="3.12.84">Spargam, devota, per tua templa, manu. </l>
               <l n="3.12.85">Tum laudes cantabo tuas, et tura cremabo,</l>
               <l n="3.12.86">Quae legit in silva divite mollis Arabs.</l>
            </div>
            <div>
               <head>
                  <anchor n="954"/>13. DE CERTAMINE MENSIUM</head>
               <l n="3.13.1">Bisseni Phoebo certant dum iudice menses,</l>
               <l n="3.13.2">Primus in hos solvit Martius ora sonos: </l>
               <l n="3.13.3">Ipse ducem veteri statuit me Romulus anno,</l>
               <l n="3.13.4">Iussit et auctoris nomen habere sui. </l>
               <l n="3.13.5">Excipit Aprilis: Cum venero, mitior aer,</l>
               <l n="3.13.6">Floridior tellus, densior arbor erit. </l>
               <l n="3.13.7">Temporibus nostris ferro desecta recurvo</l>
               <l n="3.13.8">Procumbunt late gramina, Maius ait. </l>
               <l n="3.13.9">Iunius insequitur: Cum me fervere videbit,</l>
               <l n="3.13.10">Maturas segetes rustica turba metet. </l>
               <l n="3.13.11">Quas tu succidis spicas, ego, Iulius inquit,</l>
               <l n="3.13.12">Contero et in cellas grana recondo cavas. </l>
               <l n="3.13.13">Subiicit Augustus: Praecingo vasa <sic>colurnis</sic>
               </l>
               <l n="3.13.14">Orbibus et patulos praeparo rite lacus. </l>
               <l n="3.13.15">Plurima September de se cum dicere posset,</l>
               <l n="3.13.16">Contentus musti mansit honore novi. </l>
               <l n="3.13.17">Vox fuit Octobris: Quotiens me signa reducent.</l>
               <l n="3.13.18">Aut sere Palladias, aut lege cultor opes. </l>
               <l n="3.13.19">Nec mea, respondit, spernuntur dona, November,</l>
               <l n="3.13.20">Si suibus glandes, ligna ministro focis. </l>
               <l n="3.13.21">Pauca December ad haec certe festiva profatur:</l>
               <l n="3.13.22">Horreo, sed genio frigora nostra calent. </l>
               <l n="3.13.23">Post hunc ambiguo proclamat gutture Ianus,</l>
               <l n="3.13.24">Continuas aevi se renovare vices. </l>
               <l n="3.13.25">Ultimus antiquis certo a purgamine dictus,</l>
               <l n="3.13.26">Haec et tot, memini si bene, verba dedit: </l>
               <l n="3.13.27">Qui Ladislai regis natalibus ornor,</l>
               <l n="3.13.28">Ut iam praeteream cetera, non ne sat est? </l>
               <l n="3.13.29">Sic fato crines Titan stellante corona</l>
               <l n="3.13.30">Cingit, et id nutu comprobat alma soror.</l>
            </div>
            <div>
               <head>
                  <anchor n="956"/>14. EPITHALAMIUM AD GULIELMUM CALEFINUM ET FLORDEMILIAM GUARINAM</head>
               <l n="3.14.1">Princeps, magnorum laudes transgresse parentum,</l>
               <l n="3.14.2">Inter Romuleos, dux numerande, duces,</l>
               <l n="3.14.3"> Horum praeclaras sponsorum expromere dotes</l>
               <l n="3.14.4">Constitui, et nulla, dicere verba, mora. </l>
               <l n="3.14.5">Nec vero summo Phoebum de culmine Cirrhae,</l>
               <l n="3.14.6">Non dulces Musas, non Hymenaea voco, </l>
               <l n="3.14.7">Ad mea metra tuum, Princeps memorande, favorem</l>
               <l n="3.14.8">Confer; inexpertae, dirige vela, ratis. </l>
               <l n="3.14.9">Tu nobis Hymenaeus eris, tu magnus Apollo,</l>
               <l n="3.14.10">Tu mea Castalio nectare labra fove. </l>
               <l n="3.14.11">Vos autem nobis placidas praebebitis aures,</l>
               <l n="3.14.12">Sic maior nostro vis erit ingenio. </l>
               <l n="3.14.13">Offert se primum nobis Calefina propago,</l>
               <l n="3.14.14">Quae vetus, et claris est generosa viris. </l>
               <l n="3.14.15">Ferrariae civem quae te, Gulielme, creavit,</l>
               <l n="3.14.16">Cui datur haec lecto, grata puella, viro. </l>
               <l n="3.14.17">Quem probat effectus; doctorem insignia monstrant,</l>
               <l n="3.14.18">Hoc tibi sacra decus philosophia dedit. </l>
               <l n="3.14.19">Accedit quod avus Calefina e stirpe Ioannes,</l>
               <l n="3.14.20">Est tibi, quem gravitas lustrat et alma fides. </l>
               <l n="3.14.21">In quo tanta viget virtutis opinio, tantum</l>
               <l n="3.14.22">Iustitiae nomen cuncta per ora volat, </l>
               <l n="3.14.23">Ut Princeps gravium maiora negotia rerum,</l>
               <l n="3.14.24">Eius mandarit semper agenda fide. </l>
               <l n="3.14.25">Nunc quia tota tuas callet Ferraria laudes,</l>
               <l n="3.14.26">Maioresque tuos, progeniemque tuam; </l>
               <l n="3.14.27">De te haud plura loquar, nec quae te forma decoret</l>
               <l n="3.14.28">Edam, cum formae cedat Apollo tuae; </l>
               <l n="3.14.29">Sed sponsae egregias percurram ex ordine laudes,</l>
               <l n="3.14.30">Cuius me nomen, metra referre vetant. </l>
               <l n="3.14.31">Ast valeat nomen, praestet cognoscere mores,</l>
               <l n="3.14.32">Et quam forte nequit nomen, imago notet. </l>
               <l n="3.14.33">Ut flos, de mille una gravi redimita pudore</l>
               <l n="3.14.34">Inter matronas nomen adepta micat. </l>
               <l n="3.14.35">Formosa huic formam tribuit Cytherea decentem,</l>
               <l n="3.14.36">Huic pharetrata sacram, Diva, pudicitiam. </l>
               <l n="3.14.37">Huic Pallas multo replevit pectora Phoebo,</l>
               <l n="3.14.38">Edocuitque artes, Penelopea, tuas. </l>
               <l n="3.14.39">Cum quid acu insignit, Coas superare videtur,</l>
               <l n="3.14.40">Sidoniasque simul Dardaniasque nurus. </l>
               <l n="3.14.41">Huic regina Deum, coniux Iovis, aurea Iuno,</l>
               <l n="3.14.42">Matronale decus cum gravitate dedit. </l>
               <l n="3.14.43">Cernitis eximias specioso in corpore dotes,</l>
               <l n="3.14.44">Qualis et in niveo splendeat ore decor? </l>
               <l n="3.14.45">Sed tamen has animi superat virtutibus altis,</l>
               <l n="3.14.46">Nec minus ornatum corpore pectus habet. </l>
               <l n="3.14.47">Haec pietate Deum colit, haec pietate parentes,</l>
               <l n="3.14.48">Et formam morum nobilitate premit. </l>
               <l n="3.14.49">Forte roget quisquam, quo sit generata parente,</l>
               <l n="3.14.50">Attenta voces imbibat aure meas: </l>
               <l n="3.14.51">Hanc de doctiloquo genitam sciat esse Guarino,</l>
               <l n="3.14.52">Mercurius geminum cui dedit eloquium. </l>
               <l n="3.14.53">Quem loquor en! praesto est, quisnam de sanguine natum</l>
               <l n="3.14.54">Humano talem censeat esse virum? </l>
               <l n="3.14.55">Hunc genuit Verona parens, aluere Camenae,</l>
               <l n="3.14.56">Hunc docuit resona pulcher Apollo lyra, </l>
               <l n="3.14.57">Hunc genus, integritas, hunc forma augusta decorat,</l>
               <l n="3.14.58">Et gravitas, et cum religione fides. </l>
               <l n="3.14.59">Quid tantum sanctos stupet urbs Romana Catones?</l>
               <l n="3.14.60">Quidve  stupet septem, terra Pelasga, viros? </l>
               <l n="3.14.61">Socrate quidve suo doctae laetantur Athenae?</l>
               <l n="3.14.62">       E quibus huic aliquem praeposuisse nefas. </l>
               <l n="3.14.63">Doctus Romano, doctus sermone Pelasgo,</l>
               <l n="3.14.64">Sive velit prosa scribere, sive metro. </l>
               <l n="3.14.65">Cum dicit prosa, Ciceronem dicere jures,</l>
               <l n="3.14.66">Cum cantat numeris, creditur esse Maro. </l>
               <l n="3.14.67">Plurima conscripsit per se sermone Latino,</l>
               <l n="3.14.68">Plurima de Graia transtulit historia. </l>
               <l n="3.14.69">Inclyta semper erunt rerum monumenta, vigebunt</l>
               <l n="3.14.70">Cum tot magnificis scripta voluminibus. </l>
               <l n="3.14.71">Semper erunt libri; qui scilicet ipsius omnes</l>
               <l n="3.14.72">Praescriptum summo margine nomen habent. </l>
               <l n="3.14.73">Per quos aeternum vivet mage splendida fama,</l>
               <l n="3.14.74">Donec erit Phoebus, sidera donec erunt. </l>
               <l n="3.14.75">Nec plus a magno scripti Cicerone libelli</l>
               <l n="3.14.76">Stabunt, aut nomen, Quintiliane, tuum. </l>
               <l n="3.14.77">Et cum Getulo, saevus Catilina, Iugurtha,</l>
               <l n="3.14.78">Et cum Romana Livius historia. </l>
               <l n="3.14.79">Clarus ab Eois qua sol iubar exerit undis.</l>
               <l n="3.14.80">Qua rubro emeritos gurgite condit equos, </l>
               <l n="3.14.81">Zona vaporifero qua subiacet ardua Cancro,</l>
               <l n="3.14.82">Qua micat in gelido Maenalis ursa polo,</l>
               <l n="3.14.83"> Hunc omnes novere hominem, nec laudibus ullis</l>
               <l n="3.14.84">Clara potest tanti crescere fama viri.</l>
               <l n="3.14.85"> Finem igitur praestat longis imponere verbis,</l>
               <l n="3.14.86">Ne reus immensae garrulitatis agar. </l>
               <l n="3.14.87">Sed prius aeterno, qui colligat omnia nexu,</l>
               <l n="3.14.88">Orabo summum, supplice voce patrem; </l>
               <l n="3.14.89">Ut det coniugibus concordem ducere vitam,</l>
               <l n="3.14.90">Vos placido dictis ore favete meis.</l>
            </div>
            <div>
               <head>
                  <anchor n="958"/>15. EPITHALAMIUM IN MATTHAEUM HERBAM MEDIOLANENSEM ET MARGARITAM COSTABILEM FERRARIENSEM</head>
               <l n="3.15.1">Non opus est citharis, ad sacra iugalia, vestris.</l>
               <l n="3.15.2">Bellerophontei, turba verenda, chori;</l>
               <l n="3.15.3"> Huc potius <corr>roseo</corr> redimitus tempora vinclo,</l>
               <l n="3.15.4">Legitimas dextra concutiente faces, </l>
               <l n="3.15.5">Huc ades, et taedis faveas, Hymenaee, maritis,</l>
               <l n="3.15.6">Haec est tutelae, subdita cura, tuae. </l>
               <l n="3.15.7">Tu mea plectra move, dignis ut versibus aequem,</l>
               <l n="3.15.8">Sponsorum laudes, tu mea plectra move. </l>
               <l n="3.15.9">Te duce, pulcher Hymen, Matthaeo iungitur Herbae,</l>
               <l n="3.15.10">
                  <sic>Costabilis</sic> casto, casta puella, viro. </l>
               <l n="3.15.11">Sive velis formam, sanctosque requirere mores,</l>
               <l n="3.15.12">Praestat et illa nurus, praestat et ille viros. </l>
               <l n="3.15.13">Sive domos veteres, et stemmata noscere, mavis,</l>
               <l n="3.15.14">Nobile, sponsa, genus; nobile, sponsus habet.</l>
               <l n="3.15.15"> Demum sive genus maternum, sive paternum</l>
               <l n="3.15.16">Quaeras; et matre est, et generosa patre. </l>
               <l n="3.15.17">Ipse etiam amborum, vir, nobilitate parentum</l>
               <l n="3.15.18">Pollet, et antiquis inclytus extat avis. </l>
               <l n="3.15.19">Patria non eadem est; Ferraria protulit illam,</l>
               <l n="3.15.20">Anguigerae pater huic urbis alumnus erat. </l>
               <l n="3.15.21">Una puellarum formas supereminet omnes,</l>
               <l n="3.15.22">Postquam in virgineo, constitit apta, choro. </l>
               <l n="3.15.23">Non aliter totum cum plena receperit orbem</l>
               <l n="3.15.24">Condit fraternas, obvia luna, rotas. </l>
               <l n="3.15.25">Ne tamen ignores, cuius sit nata parentis;</l>
               <l n="3.15.26">Costabilis genuit Bartholomaeus eam, </l>
               <l n="3.15.27">Vir gravis et prudens, fortis, moderatus et aequus,</l>
               <l n="3.15.28">Multum Principibus gratus et inde suis. </l>
               <l n="3.15.29">Cum foret orator Venetam legandus in urbem,</l>
               <l n="3.15.30">Anguigerumve ducem; Bartholomaeus iit. </l>
               <l n="3.15.31">Omnes vero, quibus Ferraria pulchra superbit.</l>
               <l n="3.15.32">
                  <sic>Costabilem</sic> notum est, exsuperare domos. </l>
               <l n="3.15.33">Sive vetustatem grandesve requiris alumnos,</l>
               <l n="3.15.34">Haec vetus, haec claris est generosa viris, </l>
               <l n="3.15.35">Sed mora longa foret percurrere singula verbis,</l>
               <l n="3.15.36">Nec caperet tantum, grande volumen, opus. </l>
               <l n="3.15.37">Finem igitur faciam, videar ne longior aequo,</l>
               <l n="3.15.38">Sermonem longum non amat hora brevis. </l>
               <l n="3.15.39">Ante tamen, cui terra, fretum, cui sidera parent,</l>
               <l n="3.15.40">Supplice communem voce rogabo Deum; </l>
               <l n="3.15.41">Sospitet ut nuptam tranquilla pace, virumque,</l>
               <l n="3.15.42">Et duo cara bona pectora iungat ave.</l>
            </div>
            <div>
               <head>
                  <anchor n="960"/>16. AD PERINUM</head>
               <l n="3.16.1">Ipse sator mundi, precor, et sanctissima virgo</l>
               <l n="3.16.2">Dent tibi felicem, care Perine, viam. </l>
               <l n="3.16.3">I, precor, i, cautus, faveant tibi numina cuncta,</l>
               <l n="3.16.4">Ac tibi tuta bonum semita praestet iter;</l>
               <l n="3.16.5"> Et tua te incolumem videat placidissima Cypros,</l>
               <l n="3.16.6">Cypros Acidaliae semper amata deae. </l>
               <l n="3.16.7">Ipse tuos multis discessus flebo diebus,</l>
               <l n="3.16.8">O quoties nostrum flebile carmen erit! </l>
               <l n="3.16.9">Deserui patriam, matrem cum fratre reliqui,</l>
               <l n="3.16.10">Et potui lacrimas tum retinere meas, </l>
               <l n="3.16.11">Quas modo non possum te digrediente tenere.</l>
               <l n="3.16.12">Aspice, quam fletu lumina nostra madent! </l>
               <l n="3.16.13">Cum ferus Aeacides notis seductus ab antris</l>
               <l n="3.16.14">Intravit falso Scythia tecta dolo, </l>
               <l n="3.16.15">Non adeo abreptum doluit Patroclum Achilles,</l>
               <l n="3.16.16">Cui fuerat summa iunctus amicitia; </l>
               <l n="3.16.17">Non mihi consuetae veniunt in carmine vires;</l>
               <l n="3.16.18">Mutescet longo nostra dolore chelys. </l>
               <l n="3.16.19">Te flebunt nostrae lugubri carmine Musae,</l>
               <l n="3.16.20">Te flebit posita noster Apollo lyra. </l>
               <l n="3.16.21">Multa mea pro te mactabitur hostia dextra,</l>
               <l n="3.16.22">Urentur sacris thura Sabaea focis. </l>
               <l n="3.16.23">Assidue precibus superos mactabo benignis,</l>
               <l n="3.16.24">Ut tibi dent faciles per freta longa vias. </l>
               <l n="3.16.25">Qui me cunque status, quisquis feret orbis in alto,</l>
               <l n="3.16.26">Tu mihi, tu semper pectore fixus eris; </l>
               <l n="3.16.27">Tu pariter fixum serves sub corde Ioannem,</l>
               <l n="3.16.28">Et nobis facito mutuus adsit amor. </l>
               <l n="3.16.29">Dicere plura vetor; dolor <corr>obstruit</corr> ora loquentis,</l>
               <l n="3.16.30">Extremumque tibi nil nisi dico: Vale.</l>
            </div>
            <div>
               <head>
                  <anchor n="962"/>17. EPITHALAMIUM IN LIBERAM GUARINAM ET SALOMONEM SACRATUM</head>
               <l n="3.17.1">Coelicolae magni, thalami quis foedera curae,</l>
               <l n="3.17.2">Vos primum coeptis, quaeso, favete meis.</l>
               <l n="3.17.3"> Te voco post Divos, Italae, dux inclyte, gentis,</l>
               <l n="3.17.4">Quam virtus illis reddidit alma parem.</l>
               <l n="3.17.5"> Tertius ad tantos accede, Guarine, favores,</l>
               <l n="3.17.6">Post Superos merito proxime, postque duces.</l>
               <l n="3.17.7"> Quem si consilio mortales ante putabam</l>
               <l n="3.17.8">Vincere; nunc ipsis praefero iure Deis, </l>
               <l n="3.17.9">Quod talem natae delegeris ipse maritum,</l>
               <l n="3.17.10">Quo te non poterat dignior esse gener. </l>
               <l n="3.17.11">Ipse est en Salomon, quem praesto hic stare videtis,</l>
               <l n="3.17.12">Cui semper cordi est intemerata fides. </l>
               <l n="3.17.13">Vir locuples, facilis, iustus, sectator honesti,</l>
               <l n="3.17.14">Antiquo prudens nec Salomone minus. </l>
               <l n="3.17.15">
                  <corr>Non</corr> cupiebat opes; quas si illi fata dederunt,</l>
               <l n="3.17.16">Fundit non parca, munera multa, manu. </l>
               <l n="3.17.17">Hunc autem genuit, talique superbit alumno,</l>
               <l n="3.17.18">Sacrata haud falso nomine dicta domus; </l>
               <l n="3.17.19">Qua non hac tantum nulla excellentior urbe,</l>
               <l n="3.17.20">Sed ferme tota floret in Ausonia. </l>
               <l n="3.17.21">Haec Maiola fuit prius appellata propago,</l>
               <l n="3.17.22">Cum coleret terras, Parma beata, tuas. </l>
               <l n="3.17.23">Iam bis centenos exegit Cynthius orbes!</l>
               <l n="3.17.24">Ut liquit patrium seditione solum. </l>
               <l n="3.17.25">Pars inde anguigeram, pars hanc migravit in urbem,</l>
               <l n="3.17.26">Ornavitque altis, oppida bina, viris. </l>
               <l n="3.17.27">Sunt huic tot clari, tanta de stirpe, nepotes,</l>
               <l n="3.17.28">Sunt Priamus, fratres, Laomedonque simul. </l>
               <l n="3.17.29">E quibus ille reos, aegrotos iste tuetur.</l>
               <l n="3.17.30">Has illis artes magnus Apollo dedit. </l>
               <l n="3.17.31">Nec quod ter denos sponsus transegerit annos,</l>
               <l n="3.17.32">Optio Guarini corripienda venit. </l>
               <l n="3.17.33">Haec est conveniens taedis genialibus aetas,</l>
               <l n="3.17.34">Haec extrema fugit, temperiemque tenet. </l>
               <l n="3.17.35">Nec matura nimis siquidem, nec cruda videtur,</l>
               <l n="3.17.36">Sed media aetates tangit utrimque duas. </l>
               <l n="3.17.37">Namque senectutem citra est, ultraque iuventam,</l>
               <l n="3.17.38">Corporis hinc pollet viribus, inde sapit. </l>
               <l n="3.17.39">Nunc sponsae ad dotes, animos convertite vestros;</l>
               <l n="3.17.40">Quae re, non casu, Libera, nomen habet. </l>
               <l n="3.17.41">Sunt illi castusque pudor, moresque probati,</l>
               <l n="3.17.42">Artificesque manus, formaque digna Dea. </l>
               <l n="3.17.43">Si tamen haec deessent, pater extat  nempe Guarinus,</l>
               <l n="3.17.44">Hoc uno posset laudis habere satis. </l>
               <l n="3.17.45">Quam nisi de summo, nobis misisset, Olympo,</l>
               <l n="3.17.46">Iuppiter, in tenebris lingua Latina foret. </l>
               <l n="3.17.47">Sed fateor, veniam tribuat precor ille fatenti,</l>
               <l n="3.17.48">Haud statui laudes, nunc memorare, suas. </l>
               <l n="3.17.49">Seu quod, quo potui, prius illas, carmine dixi,</l>
               <l n="3.17.50">Seu quod diffido viribus ipse meis. </l>
               <l n="3.17.51">Nec me multa loqui patitur vis parva canendi,</l>
               <l n="3.17.52">Nec fas de tanto, dicere pauca, viro. </l>
               <l n="3.17.53">Sat fuerit Divos miti rogitasse precatu,</l>
               <l n="3.17.54">Ut tribuant istis, omnia laeta, toris.</l>
            </div>
            <div>
               <head>
                  <anchor n="964"/>18. VALEDICIT MUSIS</head>
               <l n="3.18.1">Thespiades et Bacche parens et candide Paean,</l>
               <l n="3.18.2">Debetur nostro iam rudis officio. </l>
               <l n="3.18.3">Natales numerate meos, sic tiro videbor;</l>
               <l n="3.18.4">Pendite militiam, sic veteranus ero. </l>
               <l n="3.18.5">Tantus vix recolo vestra olim signa subivi,</l>
               <l n="3.18.6">Nunc dubitat nostras barba operire genas. </l>
               <l n="3.18.7">Iam satis est; depono lyram, depono coronam,</l>
               <l n="3.18.8">Ac flavis hederas detraho temporibus. </l>
               <l n="3.18.9">Nescio, quae graviora iocis concepimus istis,</l>
               <l n="3.18.10">Advocat et nostros area maior equos. </l>
               <l n="3.18.11">Grande patet pelagus, quod littora nulla coercent</l>
               <l n="3.18.12">Saevius Euxino <gap/>
               </l>
               <l n="3.18.13">Hac libet, hac rapidis intendere carbasa ventis,</l>
               <l n="3.18.14">Qua penitus fundo nigrior unda caret. </l>
               <l n="3.18.15">Nec me ulla immensi terrebunt monstra profundi,</l>
               <l n="3.18.16">Sint licet Ossaeis aequa cacuminibus, </l>
               <l n="3.18.17">Non scopuli, non si currentem forte carinam</l>
               <l n="3.18.18">In media teneat parva echeneis aqua; </l>
               <l n="3.18.19">Vel meus optatas uncus mordebit arenas,</l>
               <l n="3.18.20">Vel moriar vasto piscibus esca mari. </l>
               <l n="3.18.21">At tu, quae populos populis, humana supernis</l>
               <l n="3.18.22">Concilias, cuius vis elementa fovet, </l>
               <l n="3.18.23">Sive Cleonaeos ne tentet Scorpius ungues,</l>
               <l n="3.18.24">Dividis iratas blanda sequestra feras, </l>
               <l n="3.18.25">Sive Deos inter sceptro veneranda superbo</l>
               <l n="3.18.26">Appares magno fida ministra <corr>Iovi</corr>; </l>
               <l n="3.18.27">Leges ecce tuas et Romula iura capesse,</l>
               <l n="3.18.28">Huc ades et coeptis aurea virgo fave. </l>
               <l n="3.18.29">Sic rursus terras possis habitare relictas,</l>
               <l n="3.18.30">Saeviat et rara caede coacta manus, </l>
               <l n="3.18.31">Delitiae pigros ac prodigiosa morentur</l>
               <l n="3.18.32">Carmina, quos mollis lectus et umbra iuvat,</l>
               <l n="3.18.33"> Illos et lauri pascant in montibus altis</l>
               <l n="3.18.34">Ebrius insana cuspide Liber aget, </l>
               <l n="3.18.35">Quae vitam debere suis se credit et audet</l>
               <l n="3.18.36">Publica conspicuo frena tenere loco. </l>
               <l n="3.18.37">Discat quid tetrici iubeant oracla Lycurgi,</l>
               <l n="3.18.38">Quid sapiens docto sanxerit ore Solon, </l>
               <l n="3.18.39">His aeternae urbes, his inclita regna reguntur,</l>
               <l n="3.18.40">Hic placito gentes nodus amore ligat.</l>
            </div>
            <div>
               <head>
                  <anchor n="966"/>19. PRUDENTISSIMO IURIS CONSULTO BARTHOLOMAEO CEVOLAE VERONENSI</head>
               <l n="3.19.1">Iure fuit nobis niveo notanda lapillo,</l>
               <l n="3.19.2">Iure beata fuit, Bartholomaee, dies, </l>
               <l n="3.19.3">Quae nos alitibus faustis et sidere dextro</l>
               <l n="3.19.4">Notitiae primos fecit habere gradus, </l>
               <l n="3.19.5">Ac duraturi vinclo religavit amoris,</l>
               <l n="3.19.6">Quem faciam, quanti dicere lingua nequit. </l>
               <l n="3.19.7">Hunc ego nec claris dubitem praeferre smaragdis,</l>
               <l n="3.19.8">Quos legit in rubro gurgite nudus Arabs; </l>
               <l n="3.19.9">Hunc ego congesti praepono montibus auri,</l>
               <l n="3.19.10">Quos habuit Croesus, quos Phrygis aula Midae; </l>
               <l n="3.19.11">Hoc sine flos nobis violae puteret olentis,</l>
               <l n="3.19.12">Hoc sine dulcedo mellis amara foret. </l>
               <l n="3.19.13">Non hoc <sic>desposito</sic> Siculis in ruribus optem</l>
               <l n="3.19.14">Iugera fecundi mille tenere soli; </l>
               <l n="3.19.15">Non digitis Hebes porrectum haurire liquore,</l>
               <l n="3.19.16">Ipsius in solio non residere Iovis. </l>
               <l n="3.19.17">Dum calido nostrae fervebunt sanguine venae,</l>
               <l n="3.19.18">Dum mea vitalis spiritus ossa reget, </l>
               <l n="3.19.19">Huius amicitiae stabit venerabile foedus,</l>
               <l n="3.19.20">Narrabunt nostram saecla futura fidem. </l>
               <l n="3.19.21">Nec plus Tyndaridae clarissima sidera fratres,</l>
               <l n="3.19.22">Hic agilis frenis, cestibus ille potens; </l>
               <l n="3.19.23">Nec plus Aegides, nec plus Ixione natus,</l>
               <l n="3.19.24">Nec duo per Samium pectora docta senem; </l>
               <l n="3.19.25">Nec cum Patroclo plus laudis habebit Achilles,</l>
               <l n="3.19.26">Nec Diomedeus cum Polynice parens. </l>
               <l n="3.19.27">Euryalum veniens extollere desinet aetas,</l>
               <l n="3.19.28">Et tuus in tenebris, Nyse, iacebit honos. </l>
               <l n="3.19.29">Vilis et Aeneas, et vilis fiet Achates,</l>
               <l n="3.19.30">Nec feret his ullam Musa Maronis opem. </l>
               <l n="3.19.31">Sordebit Strophio genitus, sordebit Orestes,</l>
               <l n="3.19.32">Utpote quos vatum fabula falsa canit. </l>
               <l n="3.19.33">Iunctus Alexandro concedet Hephaestio nobis.</l>
               <l n="3.19.34">Sit licet antiqua nobilis historia. </l>
               <l n="3.19.35">Ipse Epaminondas, Pelopidas ipse peribit,</l>
               <l n="3.19.36">Parva est Romanis fama futura viris. </l>
               <l n="3.19.37">Nostra secuturos acuent exempla nepotes,</l>
               <l n="3.19.38">Caetera non magnae nomina laudis erunt.</l>
               <l n="3.19.39"> Sed cum tot latae dirimant confinia terrae,</l>
               <l n="3.19.40">Quis venit ex ista fructus amicitia? </l>
               <l n="3.19.41">Vivimus absentes, nec amatos cernere vultus,</l>
               <l n="3.19.42">Nec dare, nec verbis reddere verba licet. </l>
               <l n="3.19.43">Quod loqueris mecum, solae sunt causa tabellae,</l>
               <l n="3.19.44">Quod mea dicta legis, littera sola facit. </l>
               <l n="3.19.45">Te dulcis Verona tenet, nos obsita servat</l>
               <l n="3.19.46">Aere nubifero Ferrariensis humus; </l>
               <l n="3.19.47">At bene consuluit nostris sors prospera votis,</l>
               <l n="3.19.48">Stabimus, ut spero, proximiore loco; </l>
               <l n="3.19.49">Accipiet duplices unum navale carinas,</l>
               <l n="3.19.50">Et geminas idem nidus habebit aves. </l>
               <l n="3.19.51">Ecce parat patrias remeare Guarinus ad arces:</l>
               <l n="3.19.52">Non potero tanto non comes esse viro. </l>
               <l n="3.19.53">Evolet algentes <corr>Scythiae</corr> glacialis ad oras,</l>
               <l n="3.19.54">In <corr>Scythiam</corr> nobis ille sequendus erit; </l>
               <l n="3.19.55">Vadat ad aestiferas Libyae ferventis arenas,</l>
               <l n="3.19.56">In Libyam nobis ille sequendus erit; </l>
               <l n="3.19.57">Naviget ad Mauros, ad Mauricas ibimus urbes;</l>
               <l n="3.19.58">Persidos arva petat, Persidos arva petam. </l>
               <l n="3.19.59">Nedum Veronam secum migrare recusem;</l>
               <l n="3.19.60">Hanc ego vel patria malo videre mea. </l>
               <l n="3.19.61">Ergo tui nobis, fiet tibi copia nostri;</l>
               <l n="3.19.62">Illa erit, illa sacris annumeranda dies. </l>
               <l n="3.19.63">Tunc tecum longis ducam sermonibus horas;</l>
               <l n="3.19.64">Plurima tunc tecum tempora laetus agam, </l>
               <l n="3.19.65">Et quam nunc absens scriptam tibi mitto salutem,</l>
               <l n="3.19.66">Tunc praesens vivo cominus ore feram. </l>
               <l n="3.19.67">Tunc Athesim faciam citharas audire sonantes;</l>
               <l n="3.19.68">Qua nunc Alpini perstrepit unda Padi, </l>
               <l n="3.19.69">Istuc Pierides, istuc transibit Apollo,</l>
               <l n="3.19.70">Et cum thyrsigero docta Minerva deo. </l>
               <l n="3.19.71">Istuc incipiam mansuras quaerere laudes,</l>
               <l n="3.19.72">Ut clarus titulis multa per ora volem. </l>
               <l n="3.19.73">Sed quid me famae tenet ambitiosa cupido?</l>
               <l n="3.19.74">Inrita de stolido pectore cura cadat. </l>
               <l n="3.19.75">Iam Verona parens nos ornat honoribus amplis,</l>
               <l n="3.19.76">Quos nec Thespiades promeruere deae. </l>
               <l n="3.19.77">Sit tibi propitius cum divis omnibus aether,</l>
               <l n="3.19.78">Sit pro collatis gratia magna bonis! </l>
               <l n="3.19.79">Te celebres nostrae fiunt praecone Camoenae,</l>
               <l n="3.19.80">Per te nostra satis Musa favoris habet. </l>
               <l n="3.19.81">At quae pro meritis referam tibi commoda tantis?</l>
               <l n="3.19.82">Unica pro rebus reddere verba pudet; </l>
               <l n="3.19.83">Reddere verba pudet, sed verba rependere oportet:</l>
               <l n="3.19.84">Haec vis in nostro pectore sola viget. </l>
               <l n="3.19.85">Deme labris linguam, remanebit inutile corpus,</l>
               <l n="3.19.86">Debilis et nullis usibus aptus ego. </l>
               <l n="3.19.87">Scilicet Eoas vagus offert navita merces,</l>
               <l n="3.19.88">Offert picturas pingere docta manus, </l>
               <l n="3.19.89">Cui satis est auris, tribuendo est largus in auro,</l>
               <l n="3.19.90">Cui satis est pecoris, mille dat ille pecus. </l>
               <l n="3.19.91">Pampineis dulces mittit de vitibus uvas,</l>
               <l n="3.19.92">Cui bona Baccheas vinea fundit opes;</l>
               <l n="3.19.93"> Arboris fructus mittit cum suavibus herbis</l>
               <l n="3.19.94">Messibus his si quem fertilis hortus alit; </l>
               <l n="3.19.95">Et donat pisces, didicit qui prendere pisces;</l>
               <l n="3.19.96">Donat aves, didicit prendere quisquis aves.</l>
               <l n="3.19.97"> Agricolae fruges sunt munera militis enses,</l>
               <l n="3.19.98">Venantis captae casse latente ferae. </l>
               <l n="3.19.99">Nos quoniam Phoebus docuit leve fingere carmen,</l>
               <l n="3.19.100">Et rude quod rauca concrepuisse lyra,</l>
               <l n="3.19.101"> Praestamus caris tantum leve carmen amicis,</l>
               <l n="3.19.102">Et rude cum crepuit si quid inepta chelys.</l>
               <l n="3.19.103"> Hoc est quod de me pretium carissime speres;</l>
               <l n="3.19.104">Caetera fortunae conditione iacent. </l>
               <l n="3.19.105">Scripta modo <gap/> senecta,</l>
               <l n="3.19.106">Nomen in ore tuum posteritatis erit. </l>
               <l n="3.19.107">Te sine non prosam, sine te non carmina scribam,</l>
               <l n="3.19.108">Te sine non pacem, non fera bella canam.</l>
            </div>
            <div>
               <head>
                  <anchor n="968"/>20. NAÏADUM ITALICARUM PRINCIPI DIVAE FERONIAE IANUS PANNONIUS CECINIT IN REDITU EX URBE NONIS IUNIIS ANNO 1458.</head>
               <l n="3.20.1">Sacri fontis ave, mater Feronia, cuius</l>
               <l n="3.20.2">Felix Paeonias, Narnia potat aquas. </l>
               <l n="3.20.3">Iam prope litorei tetigit sol brachia cancri,</l>
               <l n="3.20.4">Sentit et Icarium, fervida terra, canem. </l>
               <l n="3.20.5">Tolle sitim; saevis tulerat Langia Pelasgis,</l>
               <l n="3.20.6">Quae nostra exurit pectora, tolle sitim. </l>
               <l n="3.20.7">Sic tibi magna parens alimenta aeterna ministret,</l>
               <l n="3.20.8">Sic nunquam vena pauperiore fluas! </l>
               <l n="3.20.9">En semel, en iterum, quos ferrea fistula fundit,</l>
               <l n="3.20.10">Excipiunt latices, guttura sicca, tuos. </l>
               <l n="3.20.11">O quantus rediit membris vigor! o mea quanto</l>
               <l n="3.20.12">Viscera divinus liberat igne liquor! </l>
               <l n="3.20.13">Nec venter, quamvis repetito murmurat haustu,</l>
               <l n="3.20.14">Sudorem subitum nec gravis humor agit. </l>
               <l n="3.20.15">Ergo operae nobis pretium fuit alta labantes</l>
               <l n="3.20.16">Ad iuga clivoso tramite ferre gradus. </l>
               <l n="3.20.17">Iam libet et pulchram mirari turribus arcem,</l>
               <l n="3.20.18">Quae surgit sanctis proxima gurgitibus, </l>
               <l n="3.20.19">Audire et strepitum, quem subter, valle profunda</l>
               <l n="3.20.20">Spumea sulfurei fluminis unda facit, </l>
               <l n="3.20.21">Ac totos circum lustrare ex ordine montes,</l>
               <l n="3.20.22">Pura salutiferi, quos fovet aura, poli. </l>
               <l n="3.20.23">Ante, voluptatem spectacula nulla movebant</l>
               <l n="3.20.24">Cum premeret torrens ora perusta vapor. </l>
               <l n="3.20.25">Ocyus huc adsit toto grege pinguior haedus,</l>
               <l n="3.20.26">Mutet et effusus, vitrea stagna, cruor. </l>
               <l n="3.20.27">Adsint et liquido Bacchi cum munere flores,</l>
               <l n="3.20.28">Nec cesset laudes vox resonare pias: </l>
               <l n="3.20.29">Salva iterum e Latiis, longe celeberrima, Nymphis,</l>
               <l n="3.20.30">Hospitis et grati suscipe dona libens! </l>
               <l n="3.20.31">Tu placidam miseris requiem mortalibus affers,</l>
               <l n="3.20.32">Corpora morosis febribus aegra levans. </l>
               <l n="3.20.33">Nec soli debent homines tibi, debet et aether,</l>
               <l n="3.20.34">Aurea cum pascas roribus astra tuis. </l>
               <l n="3.20.35">
                  <corr>Phryx</corr> puer haud alias miscet cum nectare lymphas,</l>
               <l n="3.20.36">Nec sua Mars alio vulnera fonte lavit. </l>
               <l n="3.20.37">Debita solventur semper tibi vota quotannis,</l>
               <l n="3.20.38">Dum mea vitalis spiritus ossa reget. </l>
               <l n="3.20.39">Nec plus Castalias, quam te, venerabimur undas,</l>
               <l n="3.20.40">Musarum et nobis Numinis instar eris. </l>
               <l n="3.20.41">Sed tamen in fessas unde haec medicina, medullas,</l>
               <l n="3.20.42">Omnia quae nostis, dicite, quaeso, Deae. </l>
               <l n="3.20.43">Evander ternis Herilum spoliaverat armis,</l>
               <l n="3.20.44">Crudeles genetrix invocat orba Deos. </l>
               <l n="3.20.45">Iuppiter est flentem coelo miseratus ab alto,</l>
               <l n="3.20.46">Corpus et in tenues iussit abire lacus. </l>
               <l n="3.20.47">Nec voluit rivis esse ex vulgaribus unum,</l>
               <l n="3.20.48">Sed Superis magno fecit honore parem.</l>
               <l n="3.20.49"> Praecipua hinc levitas, hinc vis contraria morbis,</l>
               <l n="3.20.50">Hinc clarum tota nomen in Ausonia.</l>
            </div>
         </div>
         <div type="poesis-elegiae">
            <head>
               <anchor n="970"/>ELEGIAE IN PANNONIA SCRIPTAE</head>
            <div>
               <head>
                  <anchor n="971"/>21. ABIENS VALERE IUBET SANCTOS REGES, WARADINI</head>
               <l n="4.1.1">Omnis sub nive dum latet profunda </l>
               <l n="4.1.2">Tellus, et foliis modo superbum </l>
               <l n="4.1.3">Canae dum nemus ingravant pruinae, </l>
               <l n="4.1.4">Pulchrum linquere Chrysium iubemur, </l>
               <l n="4.1.5">Ac longe dominum volare ad Istrum. </l>
               <l n="4.1.6">Quam primum, o comites, viam voremus. </l>
               <l n="4.1.7">Non nos flumina, nec tenent paludes, </l>
               <l n="4.1.8">Totis stat rigidum gelu lacunis. </l>
               <l n="4.1.9">Qua nuper timidam subegit alnum, </l>
               <l n="4.1.10">Nunc audax pede contumelioso, </l>
               <l n="4.1.11">Insultat rigidis colonus undis. </l>
               <l n="4.1.12">Quam primum, o comites, viam voremus. </l>
               <l n="4.1.13">Non tam gurgite molliter secundo,</l>
               <l n="4.1.14">Lembus remigio fugit volucri, </l>
               <l n="4.1.15">Nec quando Zephyrus levi suburgens, </l>
               <l n="4.1.16">Crispum flamine purpuravit aequor, </l>
               <l n="4.1.17">Quam manni rapiunt traham volantem, </l>
               <l n="4.1.18">Quam primum, o comites, viam voremus. </l>
               <l n="4.1.19">Ergo vos calidi, valete fontes. </l>
               <l n="4.1.20">Quos non sulfurei gravant odores, </l>
               <l n="4.1.21">Sed mixtum nitidis alumen undis.</l>
               <l n="4.1.22">Visum luminibus salubriorem, </l>
               <l n="4.1.23">Offensa sine narium ministrat. </l>
               <l n="4.1.24">Quam primum, o comites, viam
voremus. </l>
               <l n="4.1.25">Ac tu, bibliotheca, iam valeto, </l>
               <l n="4.1.26">Tot claris veterum referta libris </l>
               <l n="4.1.27">Quam Phoebus
Patara colit relicta, </l>
               <l n="4.1.28">Nec plus Castalios amant recessus, </l>
               <l n="4.1.29">Vatum Numina, Mnemonis puellae.
</l>
               <l n="4.1.30">Quam primum, o comites, viam voremus. </l>
               <l n="4.1.31">Aurati pariter valete reges, </l>
               <l n="4.1.32">Quos nec sacrilegus
perussit ignis, </l>
               <l n="4.1.33">Dirae nec tetigit fragor ruinae, </l>
               <l n="4.1.34">
                  <corr>Flammis</corr> cum dominantibus per arcem. </l>
               <l n="4.1.35">Obscura
latuit polus favilla; </l>
               <l n="4.1.36">Quam primum, o comites, viam voremus, </l>
               <l n="4.1.37">At tu, qui rutilis eques sub
armis </l>
               <l n="4.1.38">Dextra belligeram levas securim, </l>
               <l n="4.1.39">Cuius splendida marmorum columnis, </l>
               <l n="4.1.40">Sudarunt liquidum sepulcra nectar, </l>
               <l n="4.1.41">Nostrum rite favens iter secunda. </l>
               <l n="4.1.42">Quam primum, o comites, viam voremus.</l>
            </div>
            <div>
               <head>
                  <anchor n="973"/>22. BLASIO MILITANTI IANUS FEBRICITANS</head>
               <l n="4.2.1">Dum te castra tenent pictis fulgentia signis,</l>
               <l n="4.2.2">Nec trepida raucas excipis aure tubas;</l>
               <l n="4.2.3"> Nos, Blasi, aestifera correpti febre iacemus,</l>
               <l n="4.2.4">Desidis et leti triste timemus iter. </l>
               <l n="4.2.5">Nil igitur prodest quod longe bella geruntur,</l>
               <l n="4.2.6">Si fata in media vivere pace negant. </l>
               <l n="4.2.7">In Turcos utinam tecum simul arma tulissem,</l>
               <l n="4.2.8">Non foret in tanto nunc mea vita metu. </l>
               <l n="4.2.9">Hic nec opinanti gelidos tremor occupat artus,</l>
               <l n="4.2.10">Illis quam veniat cernitur ante malum. </l>
               <l n="4.2.11">Nos pugnam inviti capimus; <corr>nisi</corr> tempora suadent,</l>
               <l n="4.2.12">Vos detrectatis conseruisse manum. </l>
               <l n="4.2.13">Non ulla hic caecos astutia defugit ictus,</l>
               <l n="4.2.14">Illic vitari missa sagitta potest. </l>
               <l n="4.2.15">Debilis a morbo semper prosternitur aeger,</l>
               <l n="4.2.16">At miles fuso saepius hoste redit. </l>
               <l n="4.2.17">Nobis praeterea certamine nulla molesto</l>
               <l n="4.2.18">Lux vacat; in vestro est multa labore quies. </l>
               <l n="4.2.19">Luditis in mediae securi sidera noctis,</l>
               <l n="4.2.20">Hostiles, vallo nil metuente, minas. </l>
               <l n="4.2.21">Fert clypeus talos, dat pocula cassis, et altum</l>
               <l n="4.2.22">Ebrius ante ignem carmina lixa canit. </l>
               <l n="4.2.23">Succedit ludo somnus, pallentibus astris,</l>
               <l n="4.2.24">Curantur rapto, corpora fessa, cibo. </l>
               <l n="4.2.25">Praeda venit; totus laxatur in otia mensis,</l>
               <l n="4.2.26">Debita nec dives postulat aera cohors. </l>
               <l n="4.2.27">Dicere nulla queas languentis gaudia, cuius</l>
               <l n="4.2.28">Ipse fugit vini primus ab ore sapor. </l>
               <l n="4.2.29">Fercula contortis libat male grata labellis,</l>
               <l n="4.2.30">Prandia nec miseris questubus ulla carent. </l>
               <l n="4.2.31">Decubat excluso commissis sole fenestris,</l>
               <l n="4.2.32">Nec sinitur coelo liberiore frui. </l>
               <l n="4.2.33">Membra gemens stratis versat; si membra vocamus,</l>
               <l n="4.2.34">Ossibus haerentem vix sine carne cutem. </l>
               <l n="4.2.35">Pallia nunc poscit, nunc rursus pallia ponit,</l>
               <l n="4.2.36">Lumina nec placidus mulcet adacta sopor. </l>
               <l n="4.2.37">Verum sive tua est, seu sors mea durior, oro,</l>
               <l n="4.2.38">Nos tibi, te nobis, reddat ut una dies. </l>
               <l n="4.2.39">Ac reduci sanus large nova musta propinem;</l>
               <l n="4.2.40">Tempora signabit candidus illa lapis.</l>
            </div>
            <div>
               <head>
                  <anchor n="975"/>23. DE STELLA AESTIVO MERIDIE VISA</head>
               <l n="4.3.1">Quodnam hoc tam clara sidus sub luce refulget,</l>
               <l n="4.3.2">Nec timet in medio praenituisse die?</l>
               <l n="4.3.3"> Fulva Cleonaei certe per terga Leonis,</l>
               <l n="4.3.4">Celsius aestivos, sol agit acer, equos. </l>
               <l n="4.3.5">Nec prodire vagas permittens longius umbras,</l>
               <l n="4.3.6">In caput Aethiopum spicula recta iacit. </l>
               <l n="4.3.7">Omnia nunc flagrant, nec caligantia puri</l>
               <l n="4.3.8">
                  <corr>Asspectum</corr> coeli lumina ferre valent. </l>
               <l n="4.3.9">Cetera caeruleam Noctis variantia pallam,</l>
               <l n="4.3.10">Praestrictum radiis occuluere iubar, </l>
               <l n="4.3.11">Una tamen longe reliquis audacior astris,</l>
               <l n="4.3.12">Contemto Phoebi Stella nitore micat. </l>
               <l n="4.3.13">Quantus conspicuo rutilans fulgore cometes,</l>
               <l n="4.3.14">Nuntiat horrenda, bella cruenta, iuba. </l>
               <l n="4.3.15">Sed tu, (<corr>sive</corr> Iovem mavis te forte vocari,</l>
               <l n="4.3.16">Grata <corr>est</corr> Idaliae, seu tua flamma, Deae, </l>
               <l n="4.3.17">Sive novum coelo modo te Deus addidit ignem,</l>
               <l n="4.3.18">Ac solis fessae, iussit adesse, faci. </l>
               <l n="4.3.19">Felix cui soli fas est haud cedere Phoebo,</l>
               <l n="4.3.20">Non tantum noctis quae potes esse decus.) </l>
               <l n="4.3.21">Nil dirum, nil triste <corr>feras</corr>; sed lumine dextro,</l>
               <l n="4.3.22">Pelle procul quicquid fata sinistra parant. </l>
               <l n="4.3.23">Saturni tu frigus iners, tu Martis iniqui</l>
               <l n="4.3.24">Ardores, placida corrige temperie. </l>
               <l n="4.3.25">Perfice ne terris noceant Arcturus et Haedus,</l>
               <l n="4.3.26">Arcturus ventis, saevior Haedus aquis. </l>
               <l n="4.3.27">Grandine flaventes ne pulset Scorpius uvas,</l>
               <l n="4.3.28">Ne segetes nimio torreat igne canis. </l>
               <l n="4.3.29">Neu miseros turbet nautas nimbosus Orion,</l>
               <l n="4.3.30">Orion clava, nec minus ense ferox. </l>
               <l n="4.3.31">Sed pius insanis defendat Castor ab undis</l>
               <l n="4.3.32">Limite quas certo duxerit Ursa rates. </l>
               <l n="4.3.33">Semina centeno reddat cum foenore tellus,</l>
               <l n="4.3.34">Unda ferat pisces, aura salubris aves. </l>
               <l n="4.3.35">Per te vexato redeat concordia mundo,</l>
               <l n="4.3.36">Ianus et aeterna comprimat arma fera. </l>
               <l n="4.3.37">Esto quidem late <corr>populis</corr> tu prospera cunctis,</l>
               <l n="4.3.38">Sed magis afflictas respice Pannonias, </l>
               <l n="4.3.39">Verte pharetratos Phryxi trans aequora Turcos,</l>
               <l n="4.3.40">Quos male nunc Hister submovet amne suo. </l>
               <l n="4.3.41">Fac regem observent proceres, rex ipse, fideli</l>
               <l n="4.3.42">Consilio procerum, se regat et patriam. </l>
               <l n="4.3.43">Omnia sic roseis cedant tibi sidera flammis,</l>
               <l n="4.3.44">Sic tuus occiduas, nesciat ignis aquas.</l>
            </div>
            <div>
               <head>
                  <anchor n="977"/>24. DE APRO ET CERVO</head>
               <l n="4.4.1">Quantum Iunoni Tegee, Calydonve Dianae,</l>
               <l n="4.4.2">Dicitur Aetolis progenuisse iugis; </l>
               <l n="4.4.3">Tantum nostra suem fudit pagana iuventus,</l>
               <l n="4.4.4">Vix capiunt vastam, stridula plaustra, feram. </l>
               <l n="4.4.5">Haec Meleagreo poterat procumbere ferro,</l>
               <l n="4.4.6">Haec erat Herculea, bellua digna, manu. </l>
               <l n="4.4.7">Asspice curvatos alte, duo fulmina, dentes,</l>
               <l n="4.4.8">Asspice, setosae, spicula densa iubae! </l>
               <l n="4.4.9">Abrupit quam saepe plagas! quam saepe morantes</l>
               <l n="4.4.10">Turbidus obliquo discidit ore canes! </l>
               <l n="4.4.11">Non illi solae, praebebant pabula, silvae,</l>
               <l n="4.4.12">Nec quae de patulis, glans cadit ilicibus, </l>
               <l n="4.4.13">Arva diu miseri flebant populata coloni,</l>
               <l n="4.4.14">Saevior haec omni grandine pestis erat. </l>
               <l n="4.4.15">Sed iam securos resonet pastoria cantus</l>
               <l n="4.4.16">Fistula, respirant, pascua, rura, greges. </l>
               <l n="4.4.17">Nunc etiam timuisse iuvat cessante periclo,</l>
               <l n="4.4.18">Dulce est praeteritos commemorare metus. </l>
               <l n="4.4.19">Macte animi, dirum, primus qui figere, monstrum</l>
               <l n="4.4.20">Ausus es; aeternum carmine nomen habe. </l>
               <l n="4.4.21">Vos simul agricolae memores, victoris ephebi</l>
               <l n="4.4.22">Populea meritum, cingite fronde, caput. </l>
               <l n="4.4.23">Ecce sed ingentem, pubes fert altera, cervum!</l>
               <l n="4.4.24">Silvia, qualis erat, vel, Cyparisse, tuus. </l>
               <l n="4.4.25">Ardua bis denis, assurgunt cornua, ramis,</l>
               <l n="4.4.26">Suspendenda tuo, Cynthia Diva, tholo. </l>
               <l n="4.4.27">Iam foecunda fovet centesima femina, tellus,</l>
               <l n="4.4.28">Iam posuit totidem, vinea laeta, comas; </l>
               <l n="4.4.29">Postquam hunc solliciti longe mirantur agrestes,</l>
               <l n="4.4.30">Ducere cornigerum, per nemora alta, pecus. </l>
               <l n="4.4.31">Taedia nam longi quoties persenserat aevi,</l>
               <l n="4.4.32">Noverat anguineo, se renovare, cibo. </l>
               <l n="4.4.33">Nec modo veloces captum stravere molossi,</l>
               <l n="4.4.34">Aut tenuere suam, linea texta, fugam, </l>
               <l n="4.4.35">Quamvis alte levi superabat retia saltu,</l>
               <l n="4.4.36">Ocyor aligero Bellerophontis equo; </l>
               <l n="4.4.37">Sed magno e silvis <corr>actus</corr> clamore sequentum,</l>
               <l n="4.4.38">Incidit in fragili, stagna adoperta, gelu. </l>
               <l n="4.4.39">Hic saepe incassum surgenti et saepe cadenti,</l>
               <l n="4.4.40">Succidit celeres, lubrica testa, pedes. </l>
               <l n="4.4.41">Sic tandem victus toto dedit altera pago</l>
               <l n="4.4.42">Gaudia quae pariter contulit una dies. </l>
               <l n="4.4.43">Una dies multos, olim recolenda, per annos,</l>
               <l n="4.4.44">Quam niveus prisco signet honore lapis. </l>
               <l n="4.4.45">Hanc vos unanimi, mecum celebrate, sodales,</l>
               <l n="4.4.46">Dum favet hinc aetas, hinc genialis hyems. </l>
               <l n="4.4.47">Dilutae Baccho fugiant ante omnia curae,</l>
               <l n="4.4.48">Ille potest moestos exhilarare Deus.</l>
            </div>
            <div>
               <head>
                  <anchor n="979"/>25. THRENOS, DE MORTE BARBARAE MATRIS</head>
               <l n="4.5.1">Quid querar? unde novo quaeram fomenta dolori?</l>
               <l n="4.5.2">Ecce iacet lacrymis, mater humanda, meis.</l>
               <l n="4.5.3"> Ergo erit ista dies nobis dum vita manebit,</l>
               <l n="4.5.4">Semper acerba licet, rite colenda tamen. </l>
               <l n="4.5.5">Sive illam Libyco longe deprensus in aestu,</l>
               <l n="4.5.6">Sive Lycaonio sidere pressus agam. </l>
               <l n="4.5.7">Nam quoties agilis sese converterit annus,</l>
               <l n="4.5.8">Nostra recrudescet tempore plaga suo, </l>
               <l n="4.5.9">Admonitus plangam, pietas renovabit honorem,</l>
               <l n="4.5.10">Moesta pius tumulo munera reddet honos. </l>
               <l n="4.5.11">Atra dies, Nonas, sequeris quae quinta, Decembres,</l>
               <l n="4.5.12">Accipe non albae, tristia signa, notae. </l>
               <l n="4.5.13">Turbidior nobis caligine noctis opacae,</l>
               <l n="4.5.14">Semper eris, puro tu licet igne mices. </l>
               <l n="4.5.15">Quanquam nunc etiam non laeta luce coruscas,</l>
               <l n="4.5.16">Sed nigris horres concolor exequiis. </l>
               <l n="4.5.17">Aethereos tractus radiis impervia nubes,</l>
               <l n="4.5.18">Abstulit, et nebulis obsita terra latet. </l>
               <l n="4.5.19">Talibus obsequiis talis bene convenit aër,</l>
               <l n="4.5.20">Non sunt funereis, apta serena, rogis. </l>
               <l n="4.5.21">Nec gravis hoc egit nimbosis flatibus Auster,</l>
               <l n="4.5.22">Ipsa ultro nostris condolet aura malis. </l>
               <l n="4.5.23">Tu vero nimium nobis infense December,</l>
               <l n="4.5.24">Cur toties in me perfida bella moves? </l>
               <l n="4.5.25">Nonne semel, rapto tibi me laesisse Guarino</l>
               <l n="4.5.26">Sat foret? en iterum vulnera nostra novas! </l>
               <l n="4.5.27">Ultime bis senis rapidi de fratribus, anni,</l>
               <l n="4.5.28">Invidiose viris, invidiose Deis! </l>
               <l n="4.5.29">Tu damno lucis nocturnas porrigis horas,</l>
               <l n="4.5.30">Ducis et exiguo tramite solis equos. </l>
               <l n="4.5.31">Tu pigro informem contristas frigore mundum,</l>
               <l n="4.5.32">Exuis et campos gramine, fronde nemus. </l>
               <l n="4.5.33">Mense tuo nec prata greges viridantia tondent,</l>
               <l n="4.5.34">Nec leve sub foliis garrula cantat avis. </l>
               <l n="4.5.35">Tu facis ut late populantibus omnia Turcis,</l>
               <l n="4.5.36">Tecta gelu faciles praebeat unda vias. </l>
               <l n="4.5.37">Te quondam Genio sacravit vana vetustas,</l>
               <l n="4.5.38">At tu debueras manibus esse sacer. </l>
               <l n="4.5.39">Vana queror demens, nil unquam tempora peccant,</l>
               <l n="4.5.40">Quae peragit verso mobilis orbe polus. </l>
               <l n="4.5.41">Vos potius nostri moeroris crimen habetis,</l>
               <l n="4.5.42">Sidera, fatales volvere nata vices. </l>
               <l n="4.5.43">Vos penes est vitae pariter cum morte potestas,</l>
               <l n="4.5.44">A vobis causas inferiore trahunt. </l>
               <l n="4.5.45">Quid iuvat o Superi, fixisse nocentia coelo</l>
               <l n="4.5.46">Astra? quid errantes constituisse globos? </l>
               <l n="4.5.47">Sponte sua letum mortalibus imminet aegris,</l>
               <l n="4.5.48">Sponte sua, e fragili corpore vita fugit. </l>
               <l n="4.5.49">Si laesura homines stellarum signa fuerunt.</l>
               <l n="4.5.50">Debebat simplex aetheris esse color.</l>
               <l n="4.5.51"> At vos me frustra petitis lenire sodales.</l>
               <l n="4.5.52">Parcite nunc, forsan postmodo tempus erit. </l>
               <l n="4.5.53">Non facile est iram dictis mollire recentem,</l>
               <l n="4.5.54">Non bene, curantes, fert nova plaga, manus. </l>
               <l n="4.5.55">Sed, puto, maius habent vulnus mea pectora, quam quod</l>
               <l n="4.5.56">Vel diuturna queat consolidare dies.</l>
               <l n="4.5.57"> Quodsi cui nostra haec pietas culpanda videtur,</l>
               <l n="4.5.58">Ceu muliebre animi debilioris opus: </l>
               <l n="4.5.59">Is certe ignorat naturae iura potentis.</l>
               <l n="4.5.60">Ignorat veterum tot pia facta virum. </l>
               <l n="4.5.61">Marcius ingratam properabat vincere Romam,</l>
               <l n="4.5.62">Victa ad maternas languit ira preces. </l>
               <l n="4.5.63">Fugerat Hesperium Sertorius exul in orbem.</l>
               <l n="4.5.64">Plurima sed profugo cura parentis erat. </l>
               <l n="4.5.65">Sancta humeris Siculi portarunt pondera fratres,</l>
               <l n="4.5.66">Aetnaeus flammas dum vomit ore gigas. </l>
               <l n="4.5.67">Nec plus Tyndaridas Sparte, quam praedicat Argos</l>
               <l n="4.5.68">Trita parentali fortia colla iugo. </l>
               <l n="4.5.69">Saecula nec solos coluerunt prisca parentes.</l>
               <l n="4.5.70">Quin etiam nutrix tunc veneranda fuit. </l>
               <l n="4.5.71">Caietam e mediis Phrygius tulit hostibus heros.</l>
               <l n="4.5.72">Illa dedit Latiis nomina litoribus. </l>
               <l n="4.5.73">Arca in Romuleis meruit solennia fastis,</l>
               <l n="4.5.74">Ambiguae mulier nomine tecta lupae. </l>
               <l n="4.5.75">Iuppiter altrici donavit sidera caprae.</l>
               <l n="4.5.76">Splendet adhuc liquido nobilis illa polo. </l>
               <l n="4.5.77">Nec minus hac Hyades gratum testantur Ïacchum.</l>
               <l n="4.5.78">Quas vernus nitido Taurus in ore gerit. </l>
               <l n="4.5.79">Nec vero illorum quisquam neget esse gemendos</l>
               <l n="4.5.80">Interitus, vitae quis mora longa fuit. </l>
               <l n="4.5.81">Sincerus nullos affectus computat annos.</l>
               <l n="4.5.82">Quicquid ames, nunquam consenuisse putes. </l>
               <l n="4.5.83">Tene ego, post duodena licet quinquennia raptam,</l>
               <l n="4.5.84">Non fletu et lacrymis prosequar alma parens? </l>
               <l n="4.5.85">Tu me conceptum genitali in sede tulisti,</l>
               <l n="4.5.86">Exigeret menses, dum vaga luna, decem. </l>
               <l n="4.5.87">Forsitan et duri rupissent viscera partus,</l>
               <l n="4.5.88">Ni tibi nitenti Iuno tulisset opem. </l>
               <l n="4.5.89">Exin progenitum gestasti mollibus ulnis,</l>
               <l n="4.5.90">Ac tua sunt labris ubera presse meis. </l>
               <l n="4.5.91">Tu me complecti, tu me, velut unicus essem,</l>
               <l n="4.5.92">Comere, tu blando sueta fovere sinu. </l>
               <l n="4.5.93">Longe Livor eat; geminos me praeter habebas,</l>
               <l n="4.5.94">Sed tamen ambobus carior unus eram. </l>
               <l n="4.5.95">Omen inest genitis, et habent praesagia, matres,</l>
               <l n="4.5.96">An magis in sera stirpe moratur amor? </l>
               <l n="4.5.97">Hinc ubi iam certo fixi vestigia gressu,</l>
               <l n="4.5.98">Desiit et blaesos frangere lingua sonos; </l>
               <l n="4.5.99">Protinus ingenuas docilem transmittis ad artes,</l>
               <l n="4.5.100">Otia nec pateris ducere lenta domi. </l>
               <l n="4.5.101">Quicquid lana tibi, quicquid tibi tela lucelli</l>
               <l n="4.5.102">Attulerat, merces erudientis erat. </l>
               <l n="4.5.103">Imbiberam tenerae vix prima elementa Minervae,</l>
               <l n="4.5.104">Nec mala venturi iam documenta dabam, </l>
               <l n="4.5.105">Cum tuus Ausonias tradit me frater ad oras,</l>
               <l n="4.5.106">Longinquo et Musas quaerere in orbe iubet. </l>
               <l n="4.5.107">Illius impensa Venetas celebravimus urbes,</l>
               <l n="4.5.108">Dum sol undecies per sua signa redit. </l>
               <l n="4.5.109">Quod desiderium tanto tibi tempore nostri?</l>
               <l n="4.5.110">Quanta inter dubios gaudia saepe metus?</l>
               <l n="4.5.111"> At postquam patriae me reddidit Itala tellus,</l>
               <l n="4.5.112">Obtigit et iuveni pontificalis honos, </l>
               <l n="4.5.113">Non fuit ulla tuae, sedes tam grata, senectae,</l>
               <l n="4.5.114">Quam prope me modicos incoluisse Lares. </l>
               <l n="4.5.115">Hic modo delicias nobis studiosa parabas,</l>
               <l n="4.5.116">Nunc trepida nebas, linea texta, manu. </l>
               <l n="4.5.117">Donec fila tibi torquere novissima Clotho</l>
               <l n="4.5.118">Coepit, et extremos annumerare dies. </l>
               <l n="4.5.119">Convenit audito tristis vicinia casu,</l>
               <l n="4.5.120">Nec capiunt densas atria lata nurus. </l>
               <l n="4.5.121">Flebant cognatae, nuper tua cura, puellae,</l>
               <l n="4.5.122">Clausura et visus, filia moesta, tuos. </l>
               <l n="4.5.123">Ast ego blanditiis animum solabar anilem,</l>
               <l n="4.5.124">Tristitiam vultu dissimulante tegens. </l>
               <l n="4.5.125">Scilicet augeret mea ne tibi cura dolorem,</l>
               <l n="4.5.126">Anxia neu fieres anxietate mea. </l>
               <l n="4.5.127">At tu nec tanto genetricem oblita periclo,</l>
               <l n="4.5.128">Dulce tibi aiebas, me superante, mori. </l>
               <l n="4.5.129">Quaerebant nostros iam caligantia vultus</l>
               <l n="4.5.130">Lumina, nec nomen deerat in ore meum. </l>
               <l n="4.5.131">Cum subito in vacuas discedens spiritus auras,</l>
               <l n="4.5.132">Destituit tepido, frigida membra, toro. </l>
               <l n="4.5.133">Mater io cur me rerum inter prospera linquis?</l>
               <l n="4.5.134">Hoc tibi vivendum tempore, mater, erat. </l>
               <l n="4.5.135">Cum me florentem, cum me spectare beatum,</l>
               <l n="4.5.136">Cum poteras omni commoditate frui. </l>
               <l n="4.5.137">Pupillae et certe nondum nupsere, sorores,</l>
               <l n="4.5.138">Turba magisteriis instituenda tuis. </l>
               <l n="4.5.139">Quarum quis molles nunc imbuet artibus annos?</l>
               <l n="4.5.140">Quis tenerae custos virginitatis erit? </l>
               <l n="4.5.141">Accipe cara parens nostri monumenta doloris,</l>
               <l n="4.5.142">Non ampla artifici structa sepulcra manu. </l>
               <l n="4.5.143">Nec Mausolei pendentis in aëre molem,</l>
               <l n="4.5.144">Nec ruiturarum culmina pyramidum, </l>
               <l n="4.5.145">Psallentum sed rite choros, sed turis odores,</l>
               <l n="4.5.146">Sed cum flebilibus, verba tremenda, modis. </l>
               <l n="4.5.147">En feretrum celebri praecedunt agmina pompa,</l>
               <l n="4.5.148">Pulsata et sacris turribus aera sonant. </l>
               <l n="4.5.149">Dives ad innumeras offertur cereus aras,</l>
               <l n="4.5.150">Ac requiem templum concinit omne tibi. </l>
               <l n="4.5.151">Ipse ego solenni pullatus veste sacerdos,</l>
               <l n="4.5.152">Ad tumulum pro te, mystica dona fero.</l>
               <l n="4.5.153"> Quamvis haud dubitem felici sede receptam,</l>
               <l n="4.5.154">Orbe manent alio praemia si qua pios. </l>
               <l n="4.5.155">Vixisti innocue, coluisti labe remota,</l>
               <l n="4.5.156">Officiis homines, religione Deum. </l>
               <l n="4.5.157">Incolumi sane fueris quam fida marito,</l>
               <l n="4.5.158">Declarat viduae non repetitus Hymen. </l>
               <l n="4.5.159">Mansisti caelebs dum vertens saecula Titan,</l>
               <l n="4.5.160">Iungeret autumnis, lustra quaterna, tribus. </l>
               <l n="4.5.161">Ergo apud antiquos olim tibi iure Quirites,</l>
               <l n="4.5.162">Rara pudicitiae parta corona foret. </l>
               <l n="4.5.163">Nec mors <corr>praeteritis</corr> dispar tibi contigit actis,</l>
               <l n="4.5.164">Fine bono claudi vita probata solet. </l>
               <l n="4.5.165">Omnibus expletis sacra quae lege iubentur,</l>
               <l n="4.5.166">Libera terreno carcere ad astra volas. </l>
               <l n="4.5.167">Sed iam sancta vale genetrix, et civis Olympi,</l>
               <l n="4.5.168">Cunctantem in terris, voce precante iuva. </l>
               <l n="4.5.169">Mutua nos rursum iunget praesentia, cum mox</l>
               <l n="4.5.170">Audiet extremam, machina tota, tubam. </l>
               <l n="4.5.171">Interea facili corpus requiescat in urna,</l>
               <l n="4.5.172">Nec gravis incumbens urgeat ossa lapis.</l>
            </div>
            <div>
               <head>
                  <anchor n="981"/>26. INVEHITUR IN LUNAM, QUOD INTERLUNIO MATREM AMISERIT</head>
               <l n="4.6.1">Vos divini ignes, mundi quibus ima reguntur,</l>
               <l n="4.6.2">Aurea quis magni pingitur aula Iovis; </l>
               <l n="4.6.3">Tam quos legitimus propriis agit orbibus error.</l>
               <l n="4.6.4">Quam quorum coelo lumina fixa micant; </l>
               <l n="4.6.5">Vos inquam aeternis animati mentibus ignes,</l>
               <l n="4.6.6">Ad quorum motus, stamina fata trahunt; </l>
               <l n="4.6.7">Erravi fateor, consessae ignoscite culpae,</l>
               <l n="4.6.8">Contingat vobis sic aliquando quies; </l>
               <l n="4.6.9">Uni debueram, cunctis convicia feci,</l>
               <l n="4.6.10">Omnes damnavi cum foret una nocens. </l>
               <l n="4.6.11">Privatum quod crimen erat, <corr>commune</corr> putabam.</l>
               <l n="4.6.12">Non bene mens verum, caeca dolore videt. </l>
               <l n="4.6.13">At nunc deprensus numeris innotuit auctor,</l>
               <l n="4.6.14">Causa fuit cladis, Cynthia sola, meae. </l>
               <l n="4.6.15">Quo pudibunda <corr>fugis</corr>? quid te post nubila celas?</l>
               <l n="4.6.16">Plus prodit timidos, vana latebra, reos. </l>
               <l n="4.6.17">Tu certe, obscurae tu fax, Latonia, noctis,</l>
               <l n="4.6.18">Sumsisti radios, in mea damna, novos. </l>
               <l n="4.6.19">Nam tua, germani dum proximat orbita, flammis,</l>
               <l n="4.6.20">Paulatim morbo, tabuit illa, gravi. </l>
               <l n="4.6.21">Ac pariter te lux, illam sua vita reliquit,</l>
               <l n="4.6.22">Heu quod deterior sors sua, sorte tua est! </l>
               <l n="4.6.23">Tu quippe ecce nites reparato splendida cornu,</l>
               <l n="4.6.24">Illius aeterna lumina <corr>nocte</corr> rigent. </l>
               <l n="4.6.25">Ergo salutiferum, quisquis te dixerit astrum,</l>
               <l n="4.6.26">Hunc ego convincam vana et inepta loqui. </l>
               <l n="4.6.27">Summa tuae cum sint virtutis, frigus et humor,</l>
               <l n="4.6.28">Esse salutaris qua ratione potes? </l>
               <l n="4.6.29">Frigus et humor agunt, ut vexent corpora morbi,</l>
               <l n="4.6.30">Ut nata intereant, frigus et humor agunt. </l>
               <l n="4.6.31">Nec dubie toto quod sis vilissima <corr>coelo</corr>,</l>
               <l n="4.6.32">Possessi series arguit ipsa loci. </l>
               <l n="4.6.33">Esses ni vilis, non aetheris ima teneres,</l>
               <l n="4.6.34">Conveniens meritis, hic fuit ordo, tuis. </l>
               <l n="4.6.35">Quod fluidis nempe est elementis infima tellus,</l>
               <l n="4.6.36">Hoc te sidereis, novimus esse, plagis. </l>
               <l n="4.6.37">Unde etiam reliqui modulantur acutius orbes,</l>
               <l n="4.6.38">Implacidum nimia, tu gravitate, sonas. </l>
               <l n="4.6.39">Quisquis et in terras aliis descendit ab astris,</l>
               <l n="4.6.40">Pestifer influxus, per tua regna fluit. </l>
               <l n="4.6.41">Est et in hoc aliquid, quod munere sola refulges</l>
               <l n="4.6.42">Alterius, proprium cetera lumen habent. </l>
               <l n="4.6.43">Inde fit, ut nullo tua lux fervore calescat,</l>
               <l n="4.6.44">Ceu cum de speculo flamma remissa redit. </l>
               <l n="4.6.45">Adiice quod simili splendent alia omnia vultu,</l>
               <l n="4.6.46">Nec tenor est unquam, forma nec una, tibi. </l>
               <l n="4.6.47">Nam modo sera venis, totis modo noctibus ardes,</l>
               <l n="4.6.48">Nonnunquam medio curris opaca die. </l>
               <l n="4.6.49">Nunc admota polo, nunc montibus addita serpis,</l>
               <l n="4.6.50">Ardua nunc Boreae, nunc petis ima Noti. </l>
               <l n="4.6.51">Saepe hodie major, cras saepe futura videris,</l>
               <l n="4.6.52">Saepe repente peris, saepe rotunda nites. </l>
               <l n="4.6.53">Interdum candes, interdum lurida palles,</l>
               <l n="4.6.54">Est, cum purpureo rubra colore venis. </l>
               <l n="4.6.55">Quod tamen in medio sordet tibi lividus orbis,</l>
               <l n="4.6.56">Constat polluti pectoris esse notam. </l>
               <l n="4.6.57">Nec sane indignor, quod deficis ipsa frequenter,</l>
               <l n="4.6.58">Ista tibi semper sors patienda fuit. </l>
               <l n="4.6.59">Sed cum fraternos intercipis obvia currus,</l>
               <l n="4.6.60">Quis non ingratam, quis putet esse piam? </l>
               <l n="4.6.61">Omnia tu varias, et cum vertaris in horas,</l>
               <l n="4.6.62">Exemplo pateris nil stabile esse tuo. </l>
               <l n="4.6.63">Ad tua mutatur momenta agitabilis aër,</l>
               <l n="4.6.64">Sive furit ventis, sive madet pluviis. </l>
               <l n="4.6.65">Ad tua mutatur momenta reciproca Tethys,</l>
               <l n="4.6.66">Sive tumet, refugas sive resorbet aquas. </l>
               <l n="4.6.67">Quod discrimen habent in agendis tempora rebus,</l>
               <l n="4.6.68">Hoc etiam pendet de levitate tua. </l>
               <l n="4.6.69">Nec nisi te quinta nasci potuere Gigantes,</l>
               <l n="4.6.70">Natalem hunc Furiae, tristis et Orcus habent. </l>
               <l n="4.6.71">Omnia tu vitias, per te resoluta putrescunt,</l>
               <l n="4.6.72">Viscera sub dio, si qua peremta, iacent. </l>
               <l n="4.6.73">Tu sata per campos sterili rubigine aduris,</l>
               <l n="4.6.74">Materies vitio sit cariosa tuo. </l>
               <l n="4.6.75">Decubuit lassus si te lucente viator,</l>
               <l n="4.6.76">Surgenti torpor roscida membra ligat. </l>
               <l n="4.6.77">Te paritura vocat ventri matrona levando,</l>
               <l n="4.6.78">Saepe tamen, foetu commoriente, perit.</l>
               <l n="4.6.79"> Saepe moves subitos, conserto Marte, tumultus,</l>
               <l n="4.6.80">Femina sis quamvis, praelia saepe moves.</l>
               <l n="4.6.81"> Crimine saepe tuo corruptus inhorruit aër,</l>
               <l n="4.6.82">Corripuit populos publica saepe lues. </l>
               <l n="4.6.83">Hinc et letiferas equidem tibi iure sagittas,</l>
               <l n="4.6.84">Crediderim priscos attribuisse patres. </l>
               <l n="4.6.85">His quondam innocuae Niobes cecidere puellae,</l>
               <l n="4.6.86">Dilecta et summo Laodamia Iovi. </l>
               <l n="4.6.87">Sed longe est ipso, gravior dementia, leto,</l>
               <l n="4.6.88">Cum torquet miseros, te stimulante, furor. </l>
               <l n="4.6.89">Nam nec philtra magis, nec pocula mixta veneno,</l>
               <l n="4.6.90">Quam tua vis mentes exagitare solet. </l>
               <l n="4.6.91">Quid facit insano peius Bellona flagello?</l>
               <l n="4.6.92">Aut serpentinis torva Megaera comis? </l>
               <l n="4.6.93">Verum cum semper noceas, plus omnia laedis,</l>
               <l n="4.6.94">Quando lates, nam tunc quod iuvat, alter habet. </l>
               <l n="4.6.95">Tunc magis Euripi fervent refluentibus undis,</l>
               <l n="4.6.96">Tunc tempestates turbida flabra cient. </l>
               <l n="4.6.97">Nec caput est cerebro, nec plenae sanguine venae,</l>
               <l n="4.6.98">Fluctibus et mediis ostrea sema natant. </l>
               <l n="4.6.99">Ipsa arent teneris exhausta arbusta medullis,</l>
               <l n="4.6.100">Nec formica suum segnior urget opus. </l>
               <l n="4.6.101">Pessima sed nostro generi interlunia semper</l>
               <l n="4.6.102">Sunt tua, tunc Lachesis ferrea fila metit. </l>
               <l n="4.6.103">Aut saltem occuleris nunquam, quin durius aeger</l>
               <l n="4.6.104">Langueat, et medicus fidat in arte minus. </l>
               <l n="4.6.105">Quid? quod diversos perhibent te sumere vultus?</l>
               <l n="4.6.106">Fallor, an idcirco trina figura tua est? </l>
               <l n="4.6.107">Nunc Styga Persephone <corr>celebras</corr>, et foedere certo</l>
               <l n="4.6.108">Tempora maternis aequa maritus habet. </l>
               <l n="4.6.109">Nec (vatum ut fingunt mendacia) rapta fuisti,</l>
               <l n="4.6.110">Sponte rapi voluit si qua redire negat. </l>
               <l n="4.6.111">Nunc specie Phoebes tacitum metiris Olympum,</l>
               <l n="4.6.112">Nec tamen hac etiam sede pudica manes. </l>
               <l n="4.6.113">Nam quis te castam, quis dicat amore carentem?</l>
               <l n="4.6.114">Cum tibi lentus adhuc dormiat Endymion? </l>
               <l n="4.6.115">Cum rorem magno generes ex aëre? cum te</l>
               <l n="4.6.116">Iunxerit Arcadio candida lana Deo? </l>
               <l n="4.6.117">Nunc saltus iunctis peragras pharetrata Napaeis,</l>
               <l n="4.6.118">Nec finis illaesas montibus ire feras. </l>
               <l n="4.6.119">Perde malas tigres, et saevos perde leones,</l>
               <l n="4.6.120">Dum tantum silvis tutus inerret homo. </l>
               <l n="4.6.121">Esto tamen figi meruit violentus Orion,</l>
               <l n="4.6.122">Invitam stupro dum maculare parat, </l>
               <l n="4.6.123">Quid miser <corr>Actaeon</corr> sceleris commisit, ut illum</l>
               <l n="4.6.124">Obiiceret canibus, forma ferina, suis? </l>
               <l n="4.6.125">Unum transieram, (sed et illo plura supersunt),</l>
               <l n="4.6.126">Nequitiae residet pars ubi magna tuae. </l>
               <l n="4.6.127">Tu magicos cantus, et noxia gramina monstras,</l>
               <l n="4.6.128">Tu sacra Naturae vertere iura doces. </l>
               <l n="4.6.129">
                  <corr>Culpa</corr> tua est, quicquid fecit Titania Circe,</l>
               <l n="4.6.130">Quicquid et Aeetae filia, culpa tua est. </l>
               <l n="4.6.131">Sed bene quod proprias torqueris saepe per artes,</l>
               <l n="4.6.132">Tum, cum carminibus, facta cruenta, rubes. </l>
               <l n="4.6.133">Nossem utinam quae te deducunt murmura coelo,</l>
               <l n="4.6.134">Quas nobis poenas mox scelerata dares? </l>
               <l n="4.6.135">Iam tuus in terras rueret globus axe revulso,</l>
               <l n="4.6.136">Frangeret et versos, biga supina, boves. </l>
               <l n="4.6.137">Nec tibi prodesset, quamvis tuba multa sonaret,</l>
               <l n="4.6.138">Vulgus et attonita rumperet aera manu. </l>
               <l n="4.6.139">Quo feror? aut quid ago? veniam, Dea magna, precamur,</l>
               <l n="4.6.140">Offendit numen, si mea lingua, tuum. </l>
               <l n="4.6.141">Parce, ita non unquam tenebrescas obice terrae,</l>
               <l n="4.6.142">Non ego, sed saevus protulit ista dolor. </l>
               <l n="4.6.143">Ille domat fortes, ille impia saepe coëgit</l>
               <l n="4.6.144">Improbus, in sanctos dicere verba Deos. </l>
               <l n="4.6.145">Illo, quid deceat, mens obruta, cernere nescit,</l>
               <l n="4.6.146">Illo sit natis saepe noverca parens.</l>
            </div>
            <div>
               <head>
                  <anchor n="983"/>27. MATTHIAS REX HUNGARORUM, ANTONIO CONSTANTIO, POETAE ITALO</head>
               <l n="4.7.1">Non levis Aonidum, Constanti, cura sororum,</l>
               <l n="4.7.2">Qui nos, qui nostrum tollis ad astra patrem,</l>
               <l n="4.7.3"> Diffusum Ausonias rumorem scribis in urbes,</l>
               <l n="4.7.4">Me pia pro sancta bella movere fide;</l>
               <l n="4.7.5"> Pannonicam mecum pariter descendere pubem,</l>
               <l n="4.7.6">Ac procerum coetus regia signa sequi. </l>
               <l n="4.7.7">Vera quidem nostros vulgarat fama paratus,</l>
               <l n="4.7.8">Nec quicquam vani finxerat illa ioci. </l>
               <l n="4.7.9">Hoc siquidem toto, castris indulsimus, anno,</l>
               <l n="4.7.10">Gessimus et Musis non reticenda tuis. </l>
               <l n="4.7.11">Nam patrium iuxta vires dum cogimus Histrum,</l>
               <l n="4.7.12">Venturum Martis dum meditamur opus; </l>
               <l n="4.7.13">Ecce protervus Halis, fiducia summa suorum,</l>
               <l n="4.7.14">Sirmia traiecto, pervolat arva Savo. </l>
               <l n="4.7.15">Nimirum egregia sperans se laude potiri,</l>
               <l n="4.7.16">Ureret ante oculos, si mea regna, meos. </l>
               <l n="4.7.17">Iam praedam referebat ovans, iam victor abibat,</l>
               <l n="4.7.18">Per modo transmissas, mox fugiturus, aquas: </l>
               <l n="4.7.19">Cum subito nostras praesensit adesse phalanges,</l>
               <l n="4.7.20">Quamvis nox medium densa teneret iter. </l>
               <l n="4.7.21">Ilicet, instructas agit in certamina turmas,</l>
               <l n="4.7.22">Hinc litui, ast illinc tympana rauca sonant. </l>
               <l n="4.7.23">Infesta adversis, concurrunt agmina, telis,</l>
               <l n="4.7.24">Fit fragor, et multo, terra cruore, madet. </l>
               <l n="4.7.25">Ter mutata vices Victoria vertit, et hostis</l>
               <l n="4.7.26">Ter pugnam fertur, ter repetisse fugam. </l>
               <l n="4.7.27">Sed postquam aeratas acies lux clara retexit,</l>
               <l n="4.7.28">Turbatum visu rettulit ille pedem. </l>
               <l n="4.7.29">Magna cadit campo pars, maxima mergitur amni,</l>
               <l n="4.7.30">Pars fert captiva, tristia vincla, manu. </l>
               <l n="4.7.31">Ipse per adversas evadit saucius undas,</l>
               <l n="4.7.32">Mittitur ad proprios praeda recepta Lares. </l>
               <l n="4.7.33">Non tamen accepta vesanus clade quiescit,</l>
               <l n="4.7.34">Sed stimulat victum bella novare pudor. </l>
               <l n="4.7.35">Danubium rursus, collecto milite, transit,</l>
               <l n="4.7.36">Rursus et ingenti caede repulsus abit. </l>
               <l n="4.7.37">Hic ego turpe ratus tantummodo nostra tueri,</l>
               <l n="4.7.38">Nec rerum oblata commoditate frui; </l>
               <l n="4.7.39">Continuo hostiles, transcendo laetus, in agros,</l>
               <l n="4.7.40">It comes a tergo Luctus, et ante Pavor. </l>
               <l n="4.7.41">Mysorum spoliantur opes, trux omnia late</l>
               <l n="4.7.42">Gradivus ferro, Mulciber igne rapit. </l>
               <l n="4.7.43">
                  <corr>Nusquam</corr> torvus Halis, nusquam ampla potentia Turci,</l>
               <l n="4.7.44">Nusquam arcu et conto vincere doctus eques. </l>
               <l n="4.7.45">Postquam nulla datur quaesitae copia pugnae,</l>
               <l n="4.7.46">Vertimus ad patrias, frena retorta, domos. </l>
               <l n="4.7.47">Sed quoniam pratis etiam nunc herba virebat,</l>
               <l n="4.7.48">Nec fera militiam praepediebat hyems, </l>
               <l n="4.7.49">Fortunam ulterius placuit tentare secundam,</l>
               <l n="4.7.50">Nec tam praesenti tam cito deesse Deo. </l>
               <l n="4.7.51">Pars fuit Illyrici, quam nunc vocat incola Bosnam,</l>
               <l n="4.7.52">Dura sed argenti munere dives humus. </l>
               <l n="4.7.53">Non illic virides, spatioso margine, campi,</l>
               <l n="4.7.54">Nec sata qui multo foenore reddat ager; </l>
               <l n="4.7.55">Sed rigidi montes, sed saxa minantia coelo,</l>
               <l n="4.7.56">Castella et summis, imposita alta, iugis. </l>
               <l n="4.7.57">Hanc tunc invicto tutam munimine terram,</l>
               <l n="4.7.58">Quam vix excindi fulmine posse putes, </l>
               <l n="4.7.59">Ceperat ille ferox hac ipsa aestate tyrannus,</l>
               <l n="4.7.60">Principis et miseri dempserat ense caput. </l>
               <l n="4.7.61">Huc feror, et regni confestim sede potitus,</l>
               <l n="4.7.62">Cetera partitis viribus aggredior. </l>
               <l n="4.7.63">Arx erat impendens captae modo moenibus urbis,</l>
               <l n="4.7.64">Praesidio et positu non adeunda loci. </l>
               <l n="4.7.65">Admoveo illius tormenta tonantia muris,</l>
               <l n="4.7.66">Sed tamen obsessos machina nulla movet. </l>
               <l n="4.7.67">Quid tibi nunc memorem, quam saepe e turribus alta</l>
               <l n="4.7.68">Iactarunt crebras tela imitata nives? </l>
               <l n="4.7.69">Quidve loquar quoties ausi prorumpere noctu,</l>
               <l n="4.7.70">Haud parva excubiis damna dedere meis? </l>
               <l n="4.7.71">Non illos validi stridens aquilonis hiatus,</l>
               <l n="4.7.72">Nec domat hiberno sidere triste gelu.</l>
               <l n="4.7.73"> Continuus donec labor et penuria lymphae,</l>
               <l n="4.7.74">Infregit tandem pectora dura virum. </l>
               <l n="4.7.75">Venerat alma dies, peperit qua Virgo salutem,</l>
               <l n="4.7.76">Nuntius optatae deditionis adest. </l>
               <l n="4.7.77">Ergo agimus laeti geminato gaudia festo,</l>
               <l n="4.7.78">Ac fessis nasci est, altera visa salus. </l>
               <l n="4.7.79">His demum exactis, patrias remeamus ad oras,</l>
               <l n="4.7.80">Nec dabimus lentae, tempora longa morae. </l>
               <l n="4.7.81">Nam simul asstrictas Zephyrus relegaverit undas,</l>
               <l n="4.7.82">Fuderit et molli gramina prima solo; </l>
               <l n="4.7.83">Nostra virens iterum tentoria campus habebit,</l>
               <l n="4.7.84">Forsitan auxilium cetera turba feret. </l>
               <l n="4.7.85">Ut tamen ipse refers, nemo est sub tegmine coeli,</l>
               <l n="4.7.86">Qui studeat nostris addere rebus opem. </l>
               <l n="4.7.87">Gallia dormitat, nec curat Iberia Christum,</l>
               <l n="4.7.88">Anglia gentili seditione ruit. </l>
               <l n="4.7.89">Improba conventus Germania cogit inanes,</l>
               <l n="4.7.90">Permutat merces, Itala terra, suas, </l>
               <l n="4.7.91">Nec quenquam praeter Venetos ea cura remordet,</l>
               <l n="4.7.92">Quos iungunt satis, foedera parta, meis. </l>
               <l n="4.7.93">Hos dudum audimus moliri nobile bellum,</l>
               <l n="4.7.94">Horum iam multa Nerea classe tegi. </l>
               <l n="4.7.95">Sed meus a reliquo longe status ordine differt,</l>
               <l n="4.7.96">Nec volo, nec possim, si piger esse velim. </l>
               <l n="4.7.97">Turcorum nostro nimium gens proxima regno,</l>
               <l n="4.7.98">Securos nobis non sinit ire dies. </l>
               <l n="4.7.99">Hanc ego perpetuis statui insectarier armis,</l>
               <l n="4.7.100">Mollia proposito sint modo fata meo. </l>
               <l n="4.7.101">Magnifici sic alta iubent exempla parentis,</l>
               <l n="4.7.102">Sic sacer aeternae religiones amor. </l>
               <l n="4.7.103">Talis Romanum Poenus iurarat in hostem,</l>
               <l n="4.7.104">Talis in invisos ultor Atrida Phrygas. </l>
               <l n="4.7.105">Nec prius absistam coeptis, si vita supersit,</l>
               <l n="4.7.106">Quam pulsus, Phryxi trans mare, Turcus eat.</l>
               <l n="4.7.107"> Quanquam non solos is perdere nititur Hunnos,</l>
               <l n="4.7.108">Sed Christum immenso quisquis in orbe colit. </l>
               <l n="4.7.109">Praecipue Hesperiam votis petit omnibus unam,</l>
               <l n="4.7.110">Quam sua si mittat sub iuga, cuncta domet. </l>
               <l n="4.7.111">Nam postquam Eoae possedit moenia Romae,</l>
               <l n="4.7.112">Occiduam <corr>pariter</corr> subdere fidit atrox.</l>
               <l n="4.7.113"> Hanc ferro, hanc rapidis inhiat subvertere flammis,</l>
               <l n="4.7.114">Fecit ut ante Senon, fecit ut inde Getes. </l>
               <l n="4.7.115">Quare age magnanimi consurgite quaeso Latini,</l>
               <l n="4.7.116">Neve cadet vestro tempore avitus honos. </l>
               <l n="4.7.117">Vidit ab occasu sol omnia, vidit ab ortu,</l>
               <l n="4.7.118">Vestrorum quondam sub ditione patrum.</l>
               <l n="4.7.119"> Nec tam ulli debent lapso succurrere mundo,</l>
               <l n="4.7.120">Quam mundi imperium qui tenuere prius. </l>
               <l n="4.7.121">Nonne pudet, vestrae, quod mater Graecia, linguae,</l>
               <l n="4.7.122">Barbarico discit frendere verba sono? </l>
               <l n="4.7.123">Quod vestrae, veneranda soror, seu filia, Romae,</l>
               <l n="4.7.124">Iam pridem serva est, quae domina ante fuit?</l>
               <l n="4.7.125"> Si vos nulla movet priscarum gloria rerum,</l>
               <l n="4.7.126">Proximitas hostis, iure movere potest. </l>
               <l n="4.7.127">Gallia si dormit, vel Iberia, nil ego miror,</l>
               <l n="4.7.128">Neutra est instanti nempe propinqua malo. </l>
               <l n="4.7.129">Mene adiuturos ausim sperare Britannos,</l>
               <l n="4.7.130">Quos procul extremus submovet Oceanus? </l>
               <l n="4.7.131">Ipsa autem nunquam favit Germania nobis,</l>
               <l n="4.7.132">Quin potius votis obstitit illa meis. </l>
               <l n="4.7.133">Vos et communis, vicinia certa, pericli,</l>
               <l n="4.7.134">Mutuus et nobis conciliavit amor. </l>
               <l n="4.7.135">Nec dubito Italiam praestare vel omnia solam</l>
               <l n="4.7.136">Posse, ubi tot populos, tot liquet esse duces. </l>
               <l n="4.7.137">Sunt illic acres, Genuae discordis, alumni,</l>
               <l n="4.7.138">Oppida sunt Tuscis, libera multa, plagis. </l>
               <l n="4.7.139">Sunt Veneti, dominos gens aequatura Quirites,</l>
               <l n="4.7.140">Unde volant toto, rostra Liburna, mari. </l>
               <l n="4.7.141">Est illic, veteris retinet qui frena Tarenti,</l>
               <l n="4.7.142">Est magni Alfonsi regia progenies. </l>
               <l n="4.7.143">Est pater ille Pius, rerum cui summa potestas,</l>
               <l n="4.7.144">Pontificum princeps, Urbis et orbis apex. </l>
               <l n="4.7.145">Est qui te placida, Ferraria, pace gubernat,</l>
               <l n="4.7.146">Est qui te forti, Mantua, Marte regit. </l>
               <l n="4.7.147">Multi praeterea clari virtute, sed omnes</l>
               <l n="4.7.148">Supra, Sforciades nobile nomen habet. </l>
               <l n="4.7.149">Sunt et opes Latio, reliquum nec tanta per orbem,</l>
               <l n="4.7.150">Humanum ferme possidet omne genus. </l>
               <l n="4.7.151">Quocirca unanimes trepidum properemus in hostem,</l>
               <l n="4.7.152">Magna manent terra praemia, magna polo. </l>
               <l n="4.7.153">Vita polo, quae nos servet sine fine beatos,</l>
               <l n="4.7.154">At terra innumeris laus cumulata bonis. </l>
               <l n="4.7.155">Nos patriae tamen, et fidei, non deerimus unquam,</l>
               <l n="4.7.156">Seu magnam, exiguam seu tuleritis opem.</l>
            </div>
            <div>
<!-- dovde el. 28 ispr. -->
               <head>
                  <anchor n="985"/>28. DE SE AEGROTANTE IN CASTRIS</head>
               <l n="4.8.1">Castra sequor vates, non spicula, castra sequentem</l>
               <l n="4.8.2">Terrent, nec celeri barbarus hostis equo, </l>
               <l n="4.8.3">Tristia sed dirae torquent incendia febris,</l>
               <l n="4.8.4">Saevior et ferro, pectora flamma premit. </l>
               <l n="4.8.5">Seu vivis; sit amara diu tibi vita, Prometheu,</l>
               <l n="4.8.6">Sive iaces; durus degravet ossa lapis. </l>
               <l n="4.8.7">Tu generi humano tantorum causa malorum,</l>
               <l n="4.8.8">Abs te feralis gentibus orta lues. </l>
               <l n="4.8.9">Ante nec insani vexabant corpora morbi,</l>
               <l n="4.8.10">Lurida nec macies nec dolor ullus erat. </l>
               <l n="4.8.11">Avia tunc nemorum mortalis turba colebat,</l>
               <l n="4.8.12">Inter montanas inviolata feras. </l>
               <l n="4.8.13">Quippe cibos rami praebebant, pocula rivi,</l>
               <l n="4.8.14">Antra casas, mollem, gramina laeta, torum. </l>
               <l n="4.8.15">Nulli tum arcanas radicum noscere vires,</l>
               <l n="4.8.16">Herbarum aut medicas vellere cura comas. </l>
               <l n="4.8.17">Nec cuiquam studium varios contundere succos,</l>
               <l n="4.8.18">Ulcus et artifici persecuisse manu. </l>
               <l n="4.8.19">Necdum etiam pressae redolenti merce carinae,</l>
               <l n="4.8.20">Portabant rubri, quod creat ora, maris. </l>
               <l n="4.8.21">Vita rudis, sed sospes erat, nec tabida pestis,</l>
               <l n="4.8.22">Angustum fati praecipitabat iter. </l>
               <l n="4.8.23">Sera sed annosae, cum venerat hora, senectae,</l>
               <l n="4.8.24">Solvebat placidus, languida membra, sopor. </l>
               <l n="4.8.25">Tu postquam aetheria nitidi de lampade solis,</l>
               <l n="4.8.26">Subduxti astuto, lumina adempta, dolo, </l>
               <l n="4.8.27">Mox letum et leti causas diffudit in orbem,</l>
               <l n="4.8.28">Vindex decepti scilicet ira Iovis. </l>
               <l n="4.8.29">Iure igitur Scythica vinctus sub rupe sedebas,</l>
               <l n="4.8.30">Qua riget aeterno squalida zona gelu. </l>
               <l n="4.8.31">
                  <corr>Nec</corr> quicquam Alcides minus hoc laudabile fecit,</l>
               <l n="4.8.32">Quam quod in ultricem, tela tetendit, avem. </l>
               <l n="4.8.33">Verum prisca nimis queror, et communia cunctis:</l>
               <l n="4.8.34">Ista fuit culpae, debita poena, meae. </l>
               <l n="4.8.35">O ego ter demens, umbra qui et pace relictis,</l>
               <l n="4.8.36">Tentarim lituos, et fera bella, sequi! </l>
               <l n="4.8.37">Hic Labor, et pallens Metus, et deformis Egestas,</l>
               <l n="4.8.38">Hic Furor, et vultu, Mors violenta, truci. </l>
               <l n="4.8.39">Nec dubito, quin sol, quin aura, et pulvis et imber,</l>
               <l n="4.8.40">Laeserit insuetum, talia ferre, latus. </l>
               <l n="4.8.41">Quanto erat o melius densave sub ilice fusum</l>
               <l n="4.8.42">Aut ubi rauca levi murmure lympha sonat, </l>
               <l n="4.8.43">Nunc his, nunc illis mentem oblectare libellis,</l>
               <l n="4.8.44">Pomave curvatis demere ab arboribus. </l>
               <l n="4.8.45">Dicebant multi; quae te vecordia ducit?</l>
               <l n="4.8.46">Quo raperis? nervos consule, tiro, tuos. </l>
               <l n="4.8.47">Scyria celatum quam lana decebat Achillem,</l>
               <l n="4.8.48">Herculis aut validas, Lydia pensa, manus. </l>
               <l n="4.8.49">Tam femori gladius, capiti tam fulgida cassis,</l>
               <l n="4.8.50">Fraxina tam dextrae, convenit hasta, tuae. </l>
               <l n="4.8.51">Ast ego praecludens monitis veracibus aurem,</l>
               <l n="4.8.52">Aptabam suris, aerea suta, meis. </l>
               <l n="4.8.53">Nec nisi duratum flammis thoraca volebam,</l>
               <l n="4.8.54">Nec nisi ferrato, ferreus ire, fero. </l>
               <l n="4.8.55">Ergo animis fruor ipse meis, et iusta profecto</l>
               <l n="4.8.56">Optatae capio praemia militiae. </l>
               <l n="4.8.57">Dum loquor, horridulos sensim rigor occupat artus,</l>
               <l n="4.8.58">Sentio tormenti, praevia signa, mei. </l>
               <l n="4.8.59">Iam labra plus multo livent, iam mucidus alget</l>
               <l n="4.8.60">Nasus, et incussae concrepuere genae. </l>
               <l n="4.8.61">Nec minus ima pedum, manuum quam summa gelantur,</l>
               <l n="4.8.62">Acrius et longe, quam modo, vena salit. </l>
               <l n="4.8.63">Adiicite o famuli, tremulis velamina membris,</l>
               <l n="4.8.64">Post licet exigua reiicienda mora. </l>
               <l n="4.8.65">Quin iam flagranti penitus succendimur aestu,</l>
               <l n="4.8.66">Sulfura ut admotas, cum rapuere, faces. </l>
               <l n="4.8.67">Nec late vibrata semel cito flamma residit,</l>
               <l n="4.8.68">Mulciber ut siccis cum strepit in foliis, </l>
               <l n="4.8.69">Sed manet, et miseras, urit sine fine, medullas;</l>
               <l n="4.8.70">Tolle molesta procul pallia, tolle puer. </l>
               <l n="4.8.71">Num me flammivoma, quisquam Deus obruit, Aetna?</l>
               <l n="4.8.72">Per mea num Phlegethon viscera forte fluit? </l>
               <l n="4.8.73">Uror io, immensum restinguite fluctibus ignem,</l>
               <l n="4.8.74">Da gelidum laticem, siquis amicus ades. </l>
               <l n="4.8.75">Nunc quicquid volvunt Tagus, et Pactolus et Hermus,</l>
               <l n="4.8.76">Vilius est gutta frigidioris aquae. </l>
               <l n="4.8.77">Talis in Oetaei Tirynthius aggere busti,</l>
               <l n="4.8.78">Arsit Nessea saucius a tunica. </l>
               <l n="4.8.79">Crudeles Superi! merui quo crimine tantum?</l>
               <l n="4.8.80">Quidve in me vobis displicuisse potest? </l>
               <l n="4.8.81">Si scelera odistis, removete cruenta latronum</l>
               <l n="4.8.82">Agmina, sacrilegos, tollite mille viros. </l>
               <l n="4.8.83">Me servate, precor, Phoebi pia sacra colentem,</l>
               <l n="4.8.84">Dum saltem in lucem carmina nostra volant. </l>
               <l n="4.8.85">Plurima sunt nobis, summam poscentia limam,</l>
               <l n="4.8.86">Sunt quae dimidia parte parata manent. </l>
               <l n="4.8.87">Si vos ingenium, si florida tangeret aetas,</l>
               <l n="4.8.88">Si species, certe vivere dignus eram. </l>
               <l n="4.8.89">Quanquam haud infitior, patravimus improba quaedam,</l>
               <l n="4.8.90">Improba, non nimium flagitiosa tamen. </l>
               <l n="4.8.91">Verum quicquid id est, meminisse absistite, si quem</l>
               <l n="4.8.92">Poenitet, hoc ipso desinit esse nocens. </l>
               <l n="4.8.93">Oramus frustra, nec talibus atra movetur</l>
               <l n="4.8.94">Atropos, et ventis irrita verba damus. </l>
               <l n="4.8.95">Agnosco vicina meae confinia vitae,</l>
               <l n="4.8.96">Spiritus et, numero <corr>deficiente</corr>, fugit. </l>
               <l n="4.8.97">O <corr>coelum</corr>! o colles, et amicti gramine campi!</l>
               <l n="4.8.98">O vitrei fontes, o virides silvae! </l>
               <l n="4.8.99">Ergo ego vos dulci pariter cum luce relinquam,</l>
               <l n="4.8.100">Nec reliquum de me iam, nisi nomen, erit? </l>
               <l n="4.8.101">Heu! quod nec frater, nec ad est soror optima nobis,</l>
               <l n="4.8.102">Quae digitis oculos condat, et ossa legat. </l>
               <l n="4.8.103">Tu vero multum felix carissima mater,</l>
               <l n="4.8.104">Cui cadere ante meas, contigit, exequias. </l>
               <l n="4.8.105">Quid nunc? quid faceres, seu praesens ista videres,</l>
               <l n="4.8.106">Sive esset subiti, nuntia fama, mali? </l>
               <l n="4.8.107">Huc age ceratas, quam primum afferte tabellas,</l>
               <l n="4.8.108">Quis animi tradam, vota suprema, mei. </l>
               <l n="4.8.109">At vos defuncto <corr>tumulum</corr> componite amici,</l>
               <l n="4.8.110">Roscida qua multo gramine vernat humus. </l>
               <l n="4.8.111">Frondosos inter saltus, et amoena virentis</l>
               <l n="4.8.112">Prata soli, et Dryadum concelebrata choris. </l>
               <l n="4.8.113">Assidue Zephyri spirent ubi mitibus auris,</l>
               <l n="4.8.114">Semper ubi argutae, suave querantur, aves. </l>
               <l n="4.8.115">Quin etiam tacita iaceam ne ignotus in urna,</l>
               <l n="4.8.116">Signari hoc cineres carmine mando meos: </l>
               <l n="4.8.117">His situs est <corr>Ianus</corr>, patrium qui primus ad Histrum,</l>
               <l n="4.8.118">Duxit laurigeras, ex Helicone, Deas. </l>
               <l n="4.8.119">Hunc saltem titulum, Livor, permitte sepulto,</l>
               <l n="4.8.120">Invidiae non est in monumenta locus.</l>
            </div>
            <div>
               <head>
                  <anchor n="987"/>29. CONQUESTIO DE AEGROTATIONIBUS SUIS, IN MENSE MARTIO ANNO 1466.</head>
               <l n="4.9.1">Ergo ego quae nobis fuerint data tempora vitae,</l>
               <l n="4.9.2">Infelix inter tot mala semper agam?</l>
               <l n="4.9.3"> Semper erit, nostras urat quae flamma medullas?</l>
               <l n="4.9.4">Nunquam ego non aeger, nunquam ego sospes ero? </l>
               <l n="4.9.5">Ut taceam mater pia quae narrare solebat,</l>
               <l n="4.9.6">Aetatis tenerae mille pericla meae;</l>
               <l n="4.9.7"> Reddiderat patriae reducem vix Itala tellus,</l>
               <l n="4.9.8">Damnavi reditus protinus ipse novos. </l>
               <l n="4.9.9">Nam male profluvio ventris cruciatus amaro,</l>
               <l n="4.9.10">Turbavi attonitae, gaudia paene, domus. </l>
               <l n="4.9.11">Mox avibus laevis regalia signa sequenti,</l>
               <l n="4.9.12">Funestae tantum non sonuere tubae. </l>
               <l n="4.9.13">Sic gravis, heu! miserum flammaverat hemitritaeos,</l>
               <l n="4.9.14">Tantus in accensis ossibus ardor erat. </l>
               <l n="4.9.15">Saevior en rursus capiti Fortuna minatur,</l>
               <l n="4.9.16">Incolumi tanquam faverit illa diu. </l>
               <l n="4.9.17">Quippe velut telis, costae punguntur, acutis,</l>
               <l n="4.9.18">Sputa simul large sanguinolenta fluunt. </l>
               <l n="4.9.19">Additur his, pulmo quod vix respirat anhelus,</l>
               <l n="4.9.20">Nec tamen interea torrida febris abest. </l>
               <l n="4.9.21">At sopor almus abest; nec luce aut nocte quiesco,</l>
               <l n="4.9.22">Sed vigil horrendis vexor imaginibus. </l>
               <l n="4.9.23">Tristis morosi lucratur taedia morbi,</l>
               <l n="4.9.24">Aeger, cui pressit languida membra quies. </l>
               <l n="4.9.25">In me nulla truces interpolat hora dolores,</l>
               <l n="4.9.26">Cogor et in gemitus pervigilare meos. </l>
               <l n="4.9.27">Sic quondam Libyca, fidei servator, in urna</l>
               <l n="4.9.28">Traditur abscisis excubuisse genis. </l>
               <l n="4.9.29">Qualis erit nobis (si forte erit ulla) senectus,</l>
               <l n="4.9.30">Cum sit in assiduis, prima iuventa, malis? </l>
               <l n="4.9.31">Tricenis geminos tunc annumerabimus annos,</l>
               <l n="4.9.32">Cum peraget senas, menstrua luna, vias. </l>
               <l n="4.9.33">Tollite me potius, nec in hos servate labores,</l>
               <l n="4.9.34">O si quos tangunt inferiora, Dei! </l>
               <l n="4.9.35">His ego cum poenis vel Croesi regna recusem,</l>
               <l n="4.9.36">His ego cum poenis, nec Deus esse velim. </l>
               <l n="4.9.37">Nam quid me tam dura inter tormenta iuvarent,</l>
               <l n="4.9.38">Ambrosiaeve dapes, nectareusve latex? </l>
               <l n="4.9.39">Ipsa ministraret nobis licet Herculis uxor,</l>
               <l n="4.9.40">Pennatove Iovi raptus in astra puer. </l>
               <l n="4.9.41">Vita valetudo est; jugi qui peste laborat,</l>
               <l n="4.9.42">Non vivit, lenta sed mage morte perit.</l>
            </div>
            <div>
               <head>
                  <anchor n="989"/>30. AD SOMNUM</head>
               <l n="4.10.1">Cimmeria seu valle iaces, seu Noctis opacae,</l>
               <l n="4.10.2">Axe sub occiduo mollia strata premis; </l>
               <l n="4.10.3">Seu tua, gentili madidum te nectare, Lemnos,</l>
               <l n="4.10.4">Pasitheae tepido detinet in gremio; </l>
               <l n="4.10.5">Seu <corr>Iovis</corr> ad mensas, resides conviva, supernas;</l>
               <l n="4.10.6">Inter siderei, Numina sancta, poli; </l>
               <l n="4.10.7">(Nam quis tam mitem crudelibus inferat umbris,</l>
               <l n="4.10.8">Orci qua fauces, horrida monstra tenent?) </l>
               <l n="4.10.9">Huc ades, o hominum, simul et rex, Somne, Deorum!</l>
               <l n="4.10.10">Huc ades, et placidus, languida membra leva!</l>
               <l n="4.10.11">Septima iam fulget pulsis aurora tenebris,</l>
               <l n="4.10.12">Pectora ut in duro volvimus aegra toro. </l>
               <l n="4.10.13">Multum equidem morbus, sed plus insomnia torquet,</l>
               <l n="4.10.14">Ante diem vires, obruit illa, meas. </l>
               <l n="4.10.15">Quod modo corpus erat, nunc est cutis ossibus haerens,</l>
               <l n="4.10.16">Nunc tantum larva est, qui modo vultus erat.</l>
               <l n="4.10.17">Comprimo saepe genas, et lentum invito soporem,</l>
               <l n="4.10.18">Nec tamen in pressas, labitur ille, genas. </l>
               <l n="4.10.19">Tantum dira meis monstra obversantur ocellis,</l>
               <l n="4.10.20">Quis nasi ingentes, et Stygiae effigies. </l>
               <l n="4.10.21">Quales Alcmaeon, quales cernebat Orestes,</l>
               <l n="4.10.22">Quales tu caeso, Romule moeste, Remo.</l>
               <l n="4.10.23">Immites Superi! faciles, per litora phocas</l>
               <l n="4.10.24">Sternitis, et gliri, tota cubatur hyems. </l>
               <l n="4.10.25">Iam pecudum vobis, maior quam, cura virorum,</l>
               <l n="4.10.26">At genus hoc vestrae <corr>semina</corr> stirpis habet. </l>
               <l n="4.10.27">Si tamen Endymion triginta dormiit annos,</l>
               <l n="4.10.28">Causa erat, ut Lunae gaudia longa forent. </l>
               <l n="4.10.29">Huc ades, o hominum, simul et rex, Somne, Deorum.</l>
               <l n="4.10.30">Huc ades, et placidus languida membra leva!</l>
               <l n="4.10.31"> Quod fuit humanae, totum tentavimus, artis,</l>
               <l n="4.10.32">Inventa est nostri, nulla medela, mali. </l>
               <l n="4.10.33">Nil rosa, nil violae, nil semina lactucarum,</l>
               <l n="4.10.34">Nil me, cum lolio iuvit hyoscyamus. </l>
               <l n="4.10.35">Frustra aloe, frustra nobis fragravit anethum,</l>
               <l n="4.10.36">Nec gelidis linier profuit unguinibus. </l>
               <l n="4.10.37">Non habuere suas in me ulla papavera vires,</l>
               <l n="4.10.38">In me mandragorae non habuere suas. </l>
               <l n="4.10.39">Ergo ego vel Phariae possim perferre venenum</l>
               <l n="4.10.40">Aspidis, unde tibi mors, Cleopatra, fuit. </l>
               <l n="4.10.41">Blanda nec arguta Siren me voce resolvat,</l>
               <l n="4.10.42">Nec Circe Aeaeis daedala graminibus. </l>
               <l n="4.10.43">Nec si pollenti tangat mea corpora virga</l>
               <l n="4.10.44">Mercurius, tactu quo, vigil Arge, iaces. </l>
               <l n="4.10.45">Huc ades, o hominum, simul et rex, Somne, Deorum!</l>
               <l n="4.10.46">Huc ades, et placidus languida membra leva! </l>
               <l n="4.10.47">Te Lethaea, parens ad flumina, progenuit Nox,</l>
               <l n="4.10.48">Cyaneos multo sidere picta sinus. </l>
               <l n="4.10.49">Praebuit et plantis alas, et cornua fronti,</l>
               <l n="4.10.50">Ac ferrugineam texuit ipsa togam. </l>
               <l n="4.10.51">Addidit et comites totis tibi moribus <corr>aptos</corr>,</l>
               <l n="4.10.52">In quibus est segnis Torpor et uda Quies, </l>
               <l n="4.10.53">Sunt et mordaces pulsura Oblivia curas,</l>
               <l n="4.10.54">Sunt testudineos Otia nacta pedes. </l>
               <l n="4.10.55">Muta sed in primis tibi adesse Silentia jussit,</l>
               <l n="4.10.56">Assidue murmur quae procul omne fugent. </l>
               <l n="4.10.57">His tu, quicquid agis, semper stipare ministris,</l>
               <l n="4.10.58">His, quicquid toto vivit in orbe, domas. </l>
               <l n="4.10.59">Huc ades, o hominum, simul et rex, Somne, Deorum!</l>
               <l n="4.10.60">Huc ades, et placidus languida membra leva! </l>
               <l n="4.10.61">Serus ab obscuris te suscitat Hesperus antris,</l>
               <l n="4.10.62">Clarus in atra iterum Lucifer antra fugat. </l>
               <l n="4.10.63">Luce vacas ipsive tibi, dulcive Lyaeo,</l>
               <l n="4.10.64">Facta e nigranti fulcra premens hebeno. </l>
               <l n="4.10.65">In tenebris volitas, et latum spargis in orbem,</l>
               <l n="4.10.66">Lecta soporiferis grana papaveribus. </l>
               <l n="4.10.67">Quae postquam in terras ceciderunt, oppida et urbes,</l>
               <l n="4.10.68">Aequoris et fluctus et nemora alta silent. </l>
               <l n="4.10.69">Tu potes et patulo luctantes aëre ventos,</l>
               <l n="4.10.70">Tu potes et rapidi sistere Solis equos. </l>
               <l n="4.10.71">Si libeat, stabunt iam fusi nubibus imbres,</l>
               <l n="4.10.72">Haerebunt medio, fulmina torta, polo. </l>
               <l n="4.10.73">Te quondam custos aurati velleris hydrus,</l>
               <l n="4.10.74">Sensit et anguineis torva Medusa comis. </l>
               <l n="4.10.75">Dum tibi victa<note>victa: iuncta <bibl>Delitiae poet. Hung</bibl>, <bibl>Windau</bibl>
                  </note> fovet Tithonum longius Eos,</l>
               <l n="4.10.76">In Iovis officium Nox geminavit iter. </l>
               <l n="4.10.77">Huc ades, o hominum, simul et rex, Somne, Deorum!</l>
               <l n="4.10.78">Huc ades, et placidus languida membra leva! </l>
               <l n="4.10.79">Non ego te hostiles iubeo defigere turmas,</l>
               <l n="4.10.80">Caedibus ut subitis castra inimica premam. </l>
               <l n="4.10.81">Fraude nec audaci magnum sopire Tonantem,</l>
               <l n="4.10.82">Iunonis toties quod meruere preces. </l>
               <l n="4.10.83">Vel cum decepto <corr>Tirynthia</corr> vela<note>vela: tela <bibl>Basel</bibl>
                  </note> marito,</l>
               <l n="4.10.84">Egit ab Iliacis litora Coa vadis; </l>
               <l n="4.10.85">Vel cum cedentes Phrygibus miserata Pelasgos,</l>
               <l n="4.10.86">Callida in Idaeis rupibus accubuit. </l>
               <l n="4.10.87">Obsequium posco, Divum quod nemo queratur,</l>
               <l n="4.10.88">Quod pater aethereus consulat ipse boni. </l>
               <l n="4.10.89">Obsequium posco, tutum tibi et utile nobis;</l>
               <l n="4.10.90">Nam nec servari per tua damna velim. </l>
               <l n="4.10.91">Quod nisi tu nostros claudas paullisper ocellos,</l>
               <l n="4.10.92">Aeternum claudet mox tua furva Soror. </l>
               <l n="4.10.93">Huc ades, o hominum, simul et rex, Somne, Deorum!</l>
               <l n="4.10.94">Huc ades, et placidus languida membra leva! </l>
               <l n="4.10.95">Non ingratus ero; Viridi de cespite surget,</l>
               <l n="4.10.96">Fumatura tuis, haud semel ara, sacris. </l>
               <l n="4.10.97">Hic tibi ponetur tenerum iecur anseris albi,</l>
               <l n="4.10.98">Altera cristatus victima gallus erit. </l>
               <l n="4.10.99">Haec super adiiciam flavi duo cymbia mellis,</l>
               <l n="4.10.100">Ac totidem lactis cymbia mixta mero. </l>
               <l n="4.10.101">Alme pater rerum, miserae pars optima vitae,</l>
               <l n="4.10.102">Mens simul et corpus, quo recreante, vigent, </l>
               <l n="4.10.103">Index venturi; superas qui mittis ad oras,</l>
               <l n="4.10.104">Somnia, per geminas, illa vel illa, fores; </l>
               <l n="4.10.105">Sic tibi parva dies, et sit nox annua semper,</l>
               <l n="4.10.106">Nec desit longae copia desidiae; </l>
               <l n="4.10.107">Sic sine fine, tuo facilem se praestet amori</l>
               <l n="4.10.108">Inter Acidalias maxima Naïadas; </l>
               <l n="4.10.109">Huc ades, o hominum, simul et rex, Somne, Deorum!</l>
               <l n="4.10.110">Huc ades, et placidus languida membra leva!</l>
            </div>
            <div>
               <head>
                  <anchor n="991"/>31. AD ANIMAM SUAM</head>
               <l n="4.11.1">Mens, quae lactiferi niveo de limite circi,</l>
               <l n="4.11.2">Fluxisti has nostri corporis in latebras,</l>
               <l n="4.11.3"> Nil querimur de te, tantum probitate refulges,</l>
               <l n="4.11.4">Tam vegeto polles nobilis ingenio. </l>
               <l n="4.11.5">Nec te, dum porta Cancri egrederere calentis,</l>
               <l n="4.11.6">Lethaeae nimium proluit humor aquae. </l>
               <l n="4.11.7">Mystica qua rapidum tangit Cratera Leonem,</l>
               <l n="4.11.8">Unde levis vestrum linea ducit iter. </l>
               <l n="4.11.9">Hinc tibi Saturnus rationem, Iuppiter actum,</l>
               <l n="4.11.10">Mars animos, sensum Phoebus habere dedit. </l>
               <l n="4.11.11">Affectus Erycina pios, Cyllenius artes,</l>
               <l n="4.11.12">Augendi corpus Cynthia vim tribuit. </l>
               <l n="4.11.13">Cynthia, quae mortis tenet et confinia vitae,</l>
               <l n="4.11.14">Cynthia sidereo, subdita terra, polo. </l>
               <l n="4.11.15">Carnea prae coelo, sed si tibi testa placebat,</l>
               <l n="4.11.16">Hac melior certe testa legenda fuit. </l>
               <l n="4.11.17">Nec me staturae, vel formae poenitet huius,</l>
               <l n="4.11.18">Sat statura modi, forma decoris, habet. </l>
               <l n="4.11.19">Poenitet infirmos teneri quod corporis artus,</l>
               <l n="4.11.20">Molle Promethea, texuit arte, lutum. </l>
               <l n="4.11.21">Nam mala temperies discordibus insita membris,</l>
               <l n="4.11.22">Diversis, causas dat sine fine, malis. </l>
               <l n="4.11.23">Continua ex udo manat pituita cerebro,</l>
               <l n="4.11.24">Lumina, nescio quo, saepe fluore madent. </l>
               <l n="4.11.25">Effervent renes, et multo sanguine abundat,</l>
               <l n="4.11.26">Sub stomacho calidum frigidiore iecur. </l>
               <l n="4.11.27">An te forte ideo gracilis compago juvabat,</l>
               <l n="4.11.28">Ut saperes, tenui carcere clausa magis? </l>
               <l n="4.11.29">Sed quid in aegroto sapientia pectore prodest?</l>
               <l n="4.11.30">Non ego cum morbo Pittacus esse velim. </l>
               <l n="4.11.31">Nec molem Atlantis cupio, roburve Milonis,</l>
               <l n="4.11.32">Sim licet exilis, dummodo sospes agam. </l>
               <l n="4.11.33">Aut igitur commissa diu bene <corr>membra</corr> foveto,</l>
               <l n="4.11.34">Aut deserta, cito rursus in astra, redi. </l>
               <l n="4.11.35">Verum ubi millenos purgata peregeris annos,</l>
               <l n="4.11.36">Immemoris fugito pocula tarda lacus. </l>
               <l n="4.11.37">Tristia ne priscis reddant te oblivia curis,</l>
               <l n="4.11.38">Neu subeas iterum vincla reposta semel. </l>
               <l n="4.11.39">
                  <corr>Quodsi</corr> te cogent immitia fata reverti,</l>
               <l n="4.11.40">Quidlibet esto magis quam miserandus homo. </l>
               <l n="4.11.41">Tu vel apis cultos, lege dulcia mella, per hortos,</l>
               <l n="4.11.42">Vel leve flumineus concine carmen olor. </l>
               <l n="4.11.43">Vel silvis pelagove late; memor omnibus horis,</l>
               <l n="4.11.44">Humana e duris corpora nata petris.</l>
            </div>
            <div>
               <head>
                  <anchor n="993"/>32. DE INUNDATIONE</head>
               <l n="4.12.1">Tantus ab assiduis, quid vult sibi, nubibus imber?</l>
               <l n="4.12.2">Quid tempestatum copia tanta parat?</l>
               <l n="4.12.3"> Unde tot humores nebulis? tot nubila coelo?</l>
               <l n="4.12.4">Quando potens madidi, tam fuit aura Noti?</l>
               <l n="4.12.5"> Quisve unquam tantum variae bibit Iridis arcus?</l>
               <l n="4.12.6">Pontus an arcana scandit in astra via?</l>
               <l n="4.12.7"> Saepe exhalatos ima de parte vapores,</l>
               <l n="4.12.8">Smintheos igniferi sustulit acre iubar. </l>
               <l n="4.12.9">Nec potuit tantum radiis consumere, quantum,</l>
               <l n="4.12.10">Traxerat, in tenues, sed solvit pluvias, </l>
               <l n="4.12.11">Non tamen a levibus, manant tam grandia, causis,</l>
               <l n="4.12.12">Nec de consuetis, rara venire solent. </l>
               <l n="4.12.13">Iste poli furor est, ista est gravis ira Deorum,</l>
               <l n="4.12.14">Aëris et fluxus, sidera summa iuvant. </l>
               <l n="4.12.15">Nunc omnes Hyades, Haedi ambo, totus Orion,</l>
               <l n="4.12.16">Liquitur, et Delphin aequora multa vomit. </l>
               <l n="4.12.17">Nunc pariter geminas inclinant funditus urnas,</l>
               <l n="4.12.18">Hinc pater Eridanus, Troius inde puer. </l>
               <l n="4.12.19">Aut certe suprema alti convexa tegentes,</l>
               <l n="4.12.20">Aetheris, in terras praecipitantur aquae; </l>
               <l n="4.12.21">Ingeminant densi, valido sic turbine, nimbi,</l>
               <l n="4.12.22">Sic agit abruptum, machina laxa, Iovem. </l>
               <l n="4.12.23">Infelix deflet non unum rusticus annum;</l>
               <l n="4.12.24">Nam tritura simul cum satione perit. </l>
               <l n="4.12.25">Squalentes nuda marcent in vite racemi,</l>
               <l n="4.12.26">Putris et effuso, diffluit uva, mero. </l>
               <l n="4.12.27">Deficiunt pecudes, et clausi millia vulgi,</l>
               <l n="4.12.28">Urbibus in plenis, obsidet atra fames. </l>
               <l n="4.12.29">Dum queror, incubuit gravior metus; en vaga late,</l>
               <l n="4.12.30">Excurrunt victis flumina litoribus. </l>
               <l n="4.12.31">Ac primum valles, et plana iacentia complent,</l>
               <l n="4.12.32">Mox etiam campis editiore premunt. </l>
               <l n="4.12.33">Nec iam de totis, nisi summa cacumina, silvis,</l>
               <l n="4.12.34">Extant, et rapido gurgite pulsa tremunt. </l>
               <l n="4.12.35">In tumulos fugere ferae, fugere volucres,</l>
               <l n="4.12.36">Pellit et e tumulis has tamen unda sequax. </l>
               <l n="4.12.37">Quadrupedum pisces subeunt loca; volvitor ingens</l>
               <l n="4.12.38">Pelamys, in lustro dente minantis apri. </l>
               <l n="4.12.39">Collecta in spirae nodos anguilla recumbit,</l>
               <l n="4.12.40">Auritus jacuit qua modo parte lepus. </l>
               <l n="4.12.41">Vulpinam cancer foveam petit; ova natantum</l>
               <l n="4.12.42">Nunc gerit, alituum, qui tulit ante locus. </l>
               <l n="4.12.43">Ludimus. Innumeros hominum nova fata paventes,</l>
               <l n="4.12.44">Cum grege, cum stabulis, corripit uda lues. </l>
               <l n="4.12.45">Pagus erat, subito palus est, et mersa profundo,</l>
               <l n="4.12.46">Quaerunt montivagi culmina ruricolae. </l>
               <l n="4.12.47">Nec res ulla magis miseros, spe perdit inani,</l>
               <l n="4.12.48">Dum mala crementum non habitura putant. </l>
               <l n="4.12.49">Huic nimium celsae fidenti margine ripae,</l>
               <l n="4.12.50">Subsedit media subruta nocte domus. </l>
               <l n="4.12.51">Transtulit ille lares sublimis in ardua clivi,</l>
               <l n="4.12.52">Cautus, et, hoc, inquit, vertice tutus ero. </l>
               <l n="4.12.53">Parva mora est, et parte omni surgentibus undis,</l>
               <l n="4.12.54">Nec, stet ubi, nec, quo progrediatur, habet. </l>
               <l n="4.12.55">Iam Savus et Marisus, iam Dravus et ipse Tibiscus,</l>
               <l n="4.12.56">Inter et Arctoas, maximus Hister, aquas; </l>
               <l n="4.12.57">Terrarum quamvis longo discrimine distent,</l>
               <l n="4.12.58">Confusis, inter se coïere, vadis. </l>
               <l n="4.12.59">Noscere nec possis, ubi rus, ubi collis, ubi arbor,</l>
               <l n="4.12.60">Omnia sic facies aequoris una tegit. </l>
               <l n="4.12.61">Haud secus Emathiam Penei stagna tenebant,</l>
               <l n="4.12.62">Unus cum vertex Ossa et Olympus erat. </l>
               <l n="4.12.63">Passa sub Ogygio est aliud nec Graecia regno,</l>
               <l n="4.12.64">Inachiae si quid credimus historiae. </l>
               <l n="4.12.65">Tale fuit Latium tunc, cum superantibus Umbris,</l>
               <l n="4.12.66">Ausoniam gemini, condidit unda, maris. </l>
               <l n="4.12.67">Nimirum natura suas praepostera leges</l>
               <l n="4.12.68">Vertit, et autumnus veris ademit opus. </l>
               <l n="4.12.69">Vere tument amnes, et per montana voluti,</l>
               <l n="4.12.70">Lubrica, terribili murmure, saxa rotant. </l>
               <l n="4.12.71">Iam tepidum extremi cum solvunt aëra pisces,</l>
               <l n="4.12.72">Cum zephyro afflatae, dimaduere nives. </l>
               <l n="4.12.73">At modo successit flavae vindemia messi,</l>
               <l n="4.12.74">Coepit et aequatum, nox superare diem. </l>
               <l n="4.12.75">Nunc etiam torrens Nilus redit, et pia Memphis,</l>
               <l n="4.12.76">Reddit lunato, mystica sacra, bovi. </l>
               <l n="4.12.77">Pannoniae in fluvios pluvialia toxica misit</l>
               <l n="4.12.78">Iam refugis Phoebi Scorpius ustus equis. </l>
               <l n="4.12.79">Quanquam non solis illos reor imbribus auctos,</l>
               <l n="4.12.80">Nec tantum guttas evaluisse leves; </l>
               <l n="4.12.81">Sed penitus gravidas terrae patuisse cavernas,</l>
               <l n="4.12.82">Cuspide percussas Ennosigaee tua.</l>
               <l n="4.12.83"> Quicquid et in venis cava celat abyssus opertis</l>
               <l n="4.12.84">Lympharum, ad superas emicuisse plagas.</l>
               <l n="4.12.85"> Hoc nobis, hoc nempe atri nova cauda cometae,</l>
               <l n="4.12.86">Est nuper longa vaticinata iuba; </l>
               <l n="4.12.87">Qualis tunc, Helicen cum et Buran sorbuit aequor,</l>
               <l n="4.12.88">Vicini casus nuntia signa dedit. </l>
               <l n="4.12.89">Cum Thetis ignotas stupuit sub marmore turres,</l>
               <l n="4.12.90">Dormiit et medio phoca supina foro. </l>
               <l n="4.12.91">Quid tamen o Superi? nosne haec tantummodo clades,</l>
               <l n="4.12.92">Tot petit e populis, quos alit uber humus? </l>
               <l n="4.12.93">An totum involvit strages simul unica mundum?</l>
               <l n="4.12.94">Imus et illuxit gentibus iste dies? </l>
               <l n="4.12.95">Si pereunt omnes, nec nos superesse rogamus,</l>
               <l n="4.12.96">Aequo animo quivis, publica fata subit. </l>
               <l n="4.12.97">Sin soli, luimus communia crimina, Chuni,</l>
               <l n="4.12.98">Humanum, nobis dulce piare, genus. </l>
               <l n="4.12.99">Sed partis non esse malum, docet ipsa mali vis,</l>
               <l n="4.12.100">Tanta mole decet non nisi cuncta rapi. </l>
               <l n="4.12.101">Nunc et lata natat fuso, Germania, Rheno,</l>
               <l n="4.12.102">Sarmaticum Tanain nec sua ripa capit. </l>
               <l n="4.12.103">Proluit et Rhodanus Gallos, et Baetis Hiberos,</l>
               <l n="4.12.104">Nec Padus Hesperiis clauditur aggeribus. </l>
               <l n="4.12.105">Acer et Argolicas supra furit Inachus urbes,</l>
               <l n="4.12.106">Improbe, nec parcis Thracibus, Hebre, tuis. </l>
               <l n="4.12.107">Nunc Indi sub Gange iacent, sub Tigride Parthi,</l>
               <l n="4.12.108">Sub Cydno Cilices, et sub Oronte Syri. </l>
               <l n="4.12.109">Nec sic est unquam pontem indignatus Araxes,</l>
               <l n="4.12.110">Nex sic Cappadocas turbidus hausit Halys. </l>
               <l n="4.12.111">Maior in invisum nec crevit Xanthus Achillen,</l>
               <l n="4.12.112">Diffudit tantas, ante nec Hernus, opes. </l>
               <l n="4.12.113">Sicca prius, nimios incusans Africa soles,</l>
               <l n="4.12.114">Mutata nimias, nunc vice, damnat aquas. </l>
               <l n="4.12.115">Saevit in hanc olidus Cinyps, et Bagrada monstro</l>
               <l n="4.12.116">Nobilis, et Triton, casta Minerva, tuus. </l>
               <l n="4.12.117">Ac Gir, Divum hospes, cum spreto nectare coeli,</l>
               <l n="4.12.118">Aethiopum viles appetiere dapes. </l>
               <l n="4.12.119">Flumina sed levius, pelago cessante, nocerent,</l>
               <l n="4.12.120">Eminet e totis, insula nulla, fretis. </l>
               <l n="4.12.121">Non pomosa olim Corcyra, nec impia Lemnos,</l>
               <l n="4.12.122">Non indeprensi, conscia Creta, Iovis. </l>
               <l n="4.12.123">Non Sardo sunt Cyrnos; nullos, restincta profundo,</l>
               <l n="4.12.124">Flammarum eructat Sicelis Aetna, globus. </l>
               <l n="4.12.125">Vasto iterum Rhodos est, iterum sub gurgite Delos,</l>
               <l n="4.12.126">Tristia nec ratibus navita saxa timet; </l>
               <l n="4.12.127">Non Libycis alte stantes in fluctibus aras,</l>
               <l n="4.12.128">Non vestrum, Syrtes, magna minorve, vadum. </l>
               <l n="4.12.129">Quin ipse Oceanus, rerum genitalis origo,</l>
               <l n="4.12.130">Qui certa ambitam, lege coërcet, humum, </l>
               <l n="4.12.131">Transilit per tot servatos saecula fines,</l>
               <l n="4.12.132">Nec satis ora sibi quattuor esse putat; </l>
               <l n="4.12.133">Per quae se possit mediis immittere terris,</l>
               <l n="4.12.134">Sed passim ruptis ingruit obicibus, </l>
               <l n="4.12.135">Non qualis refluo, Cimbros aut Santonas, aestu</l>
               <l n="4.12.136">Territat, ad motus, menstrua luna, tuos, </l>
               <l n="4.12.137">Verum quantus erat, cum sidera celsa petentes,</l>
               <l n="4.12.138">Obruit impulsis montibus anguipedes. </l>
               <l n="4.12.139">Ille et frondosos saltus iam mersit Eoae</l>
               <l n="4.12.140">Taprobanes, ipso cum grege dentifero. </l>
               <l n="4.12.141">Mersit et adversos, tecum Iuverna, Britannos,</l>
               <l n="4.12.142">Nec fortunatis temperat a populis. </l>
               <l n="4.12.143">Illius immensis iam fluctibus astrifer Atlas</l>
               <l n="4.12.144">Tunditur, et collo non bene fulcit onus. </l>
               <l n="4.12.145">Nec dubito coeptum, Fortuna urgente, tenorem,</l>
               <l n="4.12.146">Quin vivum, toto restet in orbe, nihil, </l>
               <l n="4.12.147">Sed quicquid tellus, quicquid levis educat aër,</l>
               <l n="4.12.148">Omne vagis fiat praeda natatilibus. </l>
               <l n="4.12.149">Ullo Carpathius potuit nec tempore vates,</l>
               <l n="4.12.150">Tam nitidum dominis annumerare pecus. </l>
               <l n="4.12.151">Ergo vetus veterum verax est dogma sophorum;</l>
               <l n="4.12.152">Saepe homines igni, saepe perire salo; </l>
               <l n="4.12.153">Deleri et toties toties deleta renasci,</l>
               <l n="4.12.154">Omnia, Phoebeae scilicet instar avis; </l>
               <l n="4.12.155">Quae se morte parit, vitam cui funera reddunt,</l>
               <l n="4.12.156">Natalem cineres, ultima principium. </l>
               <l n="4.12.157">Nec certum quis scire potest, quotus iste senescat</l>
               <l n="4.12.158">Mundus adhuc quot erunt, quotve fuere prius. </l>
               <l n="4.12.159">I nunc, ventosae petitur cui gloria famae,</l>
               <l n="4.12.160">Casurum nullo tempore nomen ama! </l>
               <l n="4.12.161">Cum tibi sive toga partum, seu Marte cruento,</l>
               <l n="4.12.162">Tangere non valeat saecla secunda, decus! </l>
               <l n="4.12.163">Nec ventura minus te nascitura sit aetas,</l>
               <l n="4.12.164">Quam Phaëthonteas, quae fuit ante faces. </l>
               <l n="4.12.165">Magne Deum genitor, tantos qui fusus in artus,</l>
               <l n="4.12.166">Vitali hoc ingens, flamine corpus alis; </l>
               <l n="4.12.167">Qui propria humanas dignatus imagine mentes,</l>
               <l n="4.12.168">Nostra ad cognatos, erigis ora, polos; </l>
               <l n="4.12.169">Nonne semel stabili, mundum tu, pace ligasti?</l>
               <l n="4.12.170">Iam tum, pulchra rudi, cum data forma chao est? </l>
               <l n="4.12.171">Frigida ne calidis instarent, humida siccis,</l>
               <l n="4.12.172">Sed par temperies conciliaret opus. </l>
               <l n="4.12.173">Nunc adeo nil flamma et humus, vereamur et omnes,</l>
               <l n="4.12.174">Ne fiant unus, cuncta elementa, latex. </l>
               <l n="4.12.175">Nonne semel firmo sanxisti foedere pactum,</l>
               <l n="4.12.176">Diluvio haud ultra perdere velle tuos, </l>
               <l n="4.12.177">Dum picturato signaret nubila tractu,</l>
               <l n="4.12.178">Iunoni gratae semita curva Deae? </l>
               <l n="4.12.179">Aspice nunc, et quem nunquam sententia vertit,</l>
               <l n="4.12.180">Promissis memorem mitibus adde fidem. </l>
               <l n="4.12.181">Quodsi fatali constrictum lege teneri,</l>
               <l n="4.12.182">Parcarum et tabulis scis superesse trium, </l>
               <l n="4.12.183">Quondam submersas, tantum succendere, terras</l>
               <l n="4.12.184">Ut possis iterum; quid vetita arma moves? </l>
               <l n="4.12.185">Sin rerum iam sinis adest, iace solus ab alto,</l>
               <l n="4.12.186">Facta Pyracmonia, tela trisulca, manu. </l>
               <l n="4.12.187">Undosam cohibe pestem; revocetur in antrum</l>
               <l n="4.12.188">Auster, et expurgent Thracia flabra diem; </l>
               <l n="4.12.189">Fluctibus et reduces, Tritonia concha, receptus,</l>
               <l n="4.12.190">Neptuno gentes iam miserante, canat. </l>
               <l n="4.12.191">Vota nihil prosunt; et quae fert omnia secum,</l>
               <l n="4.12.192">Haec eadem nostras, fert simul unda, preces. </l>
               <l n="4.12.193">Ecce magis, dirus, magis ecce ad sidera, pontus,</l>
               <l n="4.12.194">Se levat, et tantum non, iuga summa premit.</l>
               <l n="4.12.195"> Iam iam contigui iungentur nubibus amnes,</l>
               <l n="4.12.196">Nec spatium, per quod defluat imber, erit.</l>
               <l n="4.12.197"> Surge age cara soror, <corr>superantem</corr> nubila Olympum,</l>
               <l n="4.12.198">Scandamus, celeri, dum licet, ambo fuga.</l>
               <l n="4.12.199"> Vel Parnasiacae, potius fastigia, Cirrhae,</l>
               <l n="4.12.200">Altior est lymphis omnibus ille locus. </l>
               <l n="4.12.201">Hic ego post tergum lapides, magnae ossa parentis</l>
               <l n="4.12.202">Iactabo, extinctos et reparabo viros. </l>
               <l n="4.12.203">At tu <corr>femineam</corr> renovabis femina turbam</l>
               <l n="4.12.204">Saxa pari mittens, sed leviora, manu. </l>
               <l n="4.12.205">Sic ego Deucalion, sic tu Pyrrha altera fies,</l>
               <l n="4.12.206">Sic erimus mundi, semina prima, novi.</l>
            </div>
            <!-- dovde spellcheck -->
            <div>
               <head>
                  <anchor n="995"/>33. DE ARBORE NIMIUM FOECUNDA</head>
               <l n="4.13.1">Illa ego, quae recto coelum modo vertice adibam</l>
               <l n="4.13.2">Arbor, humum pronis verro cacuminibus.</l>
               <l n="4.13.3"> Nec me externa gravant alienae pondera molis,</l>
               <l n="4.13.4">Sed premor infelix, foetibus ipsa meis.</l>
               <l n="4.13.5"> Evertere alias cum <corr>saevis</corr> fulmina flabris,</l>
               <l n="4.13.6">Fertilitas nobis exitiosa venit. </l>
               <l n="4.13.7">Mansissem incolumis, si non foecunda fuissem,</l>
               <l n="4.13.8">Nunc iaceo propriis obruta pignoribus. </l>
               <l n="4.13.9">Nec iam aliud superest, nisi ut atra caesa bipenni,</l>
               <l n="4.13.10">Ingerar <corr>igniferis</corr> officiosa focis. </l>
               <l n="4.13.11">Quam nucis est peior mea sors; ego laedor ab ipsis,</l>
               <l n="4.13.12">Fructibus, ob fructus laeditur illa suos. </l>
               <l n="4.13.13">Hac mercede fuit genetrix Agamemnonis uxor,</l>
               <l n="4.13.14">Vel quae celatum, misit in arma, virum. </l>
               <l n="4.13.15">Talia de natis referent si praemia matres,</l>
               <l n="4.13.16">Sacra ubi naturae iura potentis erunt? </l>
               <l n="4.13.17">Scilicet haec ratio est, nolint ut gignere nuptae,</l>
               <l n="4.13.18">Ut medio crescens ventre necetur onus. </l>
               <l n="4.13.19">Dira utinam nostros ussissent frigora flores,</l>
               <l n="4.13.20">Tum, cum prima novo germina vere dedit </l>
               <l n="4.13.21">Aut ubi mox teneris stabam densissima baccis,</l>
               <l n="4.13.22">Ventus abortivas diripuisset opes! </l>
               <l n="4.13.23">Praeberem vacuas aestum vitantibus umbras,</l>
               <l n="4.13.24">Maximus hinc platanis conciliatur honos. </l>
               <l n="4.13.25">Vos ego proceri, moneo, pulcherrima trunci</l>
               <l n="4.13.26">Ligna, quibus late brachia longa patent; </l>
               <l n="4.13.27">Pomiferam cultis laudem ne quaerite in hortis,</l>
               <l n="4.13.28">Sit vobis sterili fronde virere satis. </l>
               <l n="4.13.29">Poma gravamen habent, et se gestantibus obsunt,</l>
               <l n="4.13.30">Innocui foliis forma decoris adest. </l>
               <l n="4.13.31">At te qui transis, furcam supponere lapsae</l>
               <l n="4.13.32">Ne pigeat, stratas et relevare comas. </l>
               <l n="4.13.33">Saepe peregrinae fovit <corr>clementia</corr> dextrae,</l>
               <l n="4.13.34">Tristia cognata vulnera facta manu. </l>
               <l n="4.13.35">Ergo aliquod miseris, fulcimen subiice, ramis</l>
               <l n="4.13.36">Forte quod hinc carpas, cum remeabis, erit. </l>
               <l n="4.13.37">Sic leve, quod portas, sit onus, sic ipse tuorum,</l>
               <l n="4.13.38">Nil unquam possis, de pietate queri!</l>
            </div>
            <div>
               <head>
                  <anchor n="997"/>34. DE VENATIONE STEPHANI DE BAION ORATORIS</head>
               <l n="4.14.1">Hunnorum orator Stephanus Baionia proles</l>
               <l n="4.14.2">Ad Tiberim primo dum spatiatur equo, </l>
               <l n="4.14.3">Inventum cursu praeverterat alite cervum,</l>
               <l n="4.14.4">Ocior et sociis, ocior et canibus: </l>
               <l n="4.14.5">Excitat et timidis animos sors ultima rerum</l>
               <l n="4.14.6">Aspera, cum Stephano praelia cervus init; </l>
               <l n="4.14.7">Cornibus urget equum, dorso citus ille supremo</l>
               <l n="4.14.8">Desilit et celsum percuti ense caput. </l>
               <l n="4.14.9">Desiluit fractus duris in cornibus ensis</l>
               <l n="4.14.10">Dardaneum Turno ceu feriente ducem. </l>
               <l n="4.14.11">Heu quid inermis agat, cum trux tanto acrius instet</l>
               <l n="4.14.12">Hostis; erant summo ludicra plena metu; </l>
               <l n="4.14.13">Quam paene audaci nocuit temerarius ardor!</l>
               <l n="4.14.14">Quam paene ille domum fabula sola redit! </l>
               <l n="4.14.15">Sed comitem miserata suum Tritonia sacro</l>
               <l n="4.14.16">Armavit trepidas protinus ense manus. </l>
               <l n="4.14.17">Huius tam validas excepit corniger ictus,</l>
               <l n="4.14.18">Ut raperet geminos unica plaga pedes. </l>
               <l n="4.14.19">Tum demum vano renovans certamina nisu</l>
               <l n="4.14.20">Labitur et vasto corpore plangit humum. </l>
               <l n="4.14.21">Adsunt et lenti sera ad iumenta sodales,</l>
               <l n="4.14.22">Nec pudet exanimum iam violare pecus. </l>
               <l n="4.14.23">Pande, age, si fas est, Phoebi soror, an ne feroces</l>
               <l n="4.14.24">Sola adeo cervos Martia Roma gerit. </l>
               <l n="4.14.25">Sic ego sic... quid tu tam grandia cervis</l>
               <l n="4.14.26">Ad nullos usus cornua nata putas. </l>
               <l n="4.14.27">Bellant et cervi, sive exitiale coëgit</l>
               <l n="4.14.28">Discrimen, calidus seu stimulavit amor. </l>
               <l n="4.14.29">Nec palmo saepe est homini letalior ursus,</l>
               <l n="4.14.30">Nec magis ungue leo, dente timendus aper, </l>
               <l n="4.14.31">Quod si devictis levis esset adorea cervis,</l>
               <l n="4.14.32">De bis sex unus non foret iste labor. </l>
               <l n="4.14.33">Dixit et in silvas dubito migravit in auras.</l>
               <l n="4.14.34">Est certe ex oculis rapta repente meis. </l>
               <l n="4.14.35">Praeda gravi interea plaustro defertur in urbem,</l>
               <l n="4.14.36">Astupet at pompae Romula turba novae. </l>
               <l n="4.14.37">Picenus nec tanta dedit spectacula rhombus</l>
               <l n="4.14.38">Quem cepit subito testa rotata luto. </l>
               <l n="4.14.39">Curritur Acronis spolia ut referente Quirino,</l>
               <l n="4.14.40">Ut Caco flammis immoriente suis. </l>
               <l n="4.14.41">Dicite, Romani septena cacumina montes,</l>
               <l n="4.14.42">Tot tulerint fortes cum iuga vestra viros, </l>
               <l n="4.14.43">Quis potuit simili Capitolia adire triumpho?</l>
               <l n="4.14.44">Quis pede, quis dextra tale peregit opus? </l>
               <l n="4.14.45">Par decus Alcides dominis non intulit Argis,</l>
               <l n="4.14.46">Cum levis aeripedem fixit arundo feram, </l>
               <l n="4.14.47">Non illic clave, non illic gloria plantae</l>
               <l n="4.14.48">Hercula tunc potior parva sagitta fuit, </l>
               <l n="4.14.49">Gratior est virtus, quam munificentia vivit,</l>
               <l n="4.14.50">Noster et hoc titulo crevit adauctus honos. </l>
               <l n="4.14.51">Nam solus tanto quas quaesiit ille periclo,</l>
               <l n="4.14.52">Delitias propriae noluit esse gulae. </l>
               <l n="4.14.53">Pontifici primum caput et sua cornua dantur,</l>
               <l n="4.14.54">Cornua ter senis ardua verticibus. </l>
               <l n="4.14.55">Purpurei sumunt lumbos, et pinguia patres</l>
               <l n="4.14.56">Ilia, diversum cetera vulgus habet. </l>
               <l n="4.14.57">Aequarat Phrygiis venatica dona carinis</l>
               <l n="4.14.58">Naufragus in Libyco littore Troïades </l>
               <l n="4.14.59">Hic minor in plurimis numerus confertur, et unus </l>
               <l n="4.14.60">Romanum  cervus spargitur in populum. </l>
               <l n="4.14.61">Tibri pater, tales Hister tibi mittit alumnos,</l>
               <l n="4.14.62">Tu tamen hunc salvum, sed cito, redde suis.</l>
            </div>
            <div>
               <head>
                  <anchor n="999"/>35. CONSULTATIO DEI PATRIS ET FILII DE PERDENDO HOMINUM GENERE; QUOS TANDEM BEATA VIRGO EXORAT</head>
               <l n="4.15.1">Sederat omnipotens, medio sublimis Olympo,</l>
               <l n="4.15.2">Subdideratque oculis, condita cuncta, suis.</l>
               <l n="4.15.3"> Lustrabat tractusque maris, terrasque patentes,</l>
               <l n="4.15.4">Quicquid et astriferi clauditur axe poli.</l>
               <l n="4.15.5"> Paulatimque hominum defixit lumina rebus,</l>
               <l n="4.15.6">Ut studia humani cerneret ingenii; </l>
               <l n="4.15.7">Ut vitam et mores, ut vota et gaudia nosset,</l>
               <l n="4.15.8">Quod quisque effugeret, quod sequeretur opus. </l>
               <l n="4.15.9">Conspicit implicitum tam multis fraudibus orbem,</l>
               <l n="4.15.10">Tot scelerum facies et mala tanta videt. </l>
               <l n="4.15.11">Insanas hominum curas, vota improba cernit,</l>
               <l n="4.15.12">Et nullo in terris esse in honore Deos. </l>
               <l n="4.15.13">Hic petit excidiis urbes, per tela, per ignes</l>
               <l n="4.15.14">Tendit, ut innumeras undique cogat opes. </l>
               <l n="4.15.15">Ille armis violat leges, hominesque Deosque,</l>
               <l n="4.15.16">Subdat ut imperio, regna aliena, suo. </l>
               <l n="4.15.17">Ense petunt alii fratres, carosque parentes,</l>
               <l n="4.15.18">Cumque suis alii bella nefanda gerunt. </l>
               <l n="4.15.19">Furta iuvant multos, foenus, saevaeque rapinae,</l>
               <l n="4.15.20">Fanaque direptis expoliata Deis. </l>
               <l n="4.15.21">Decipit hic dominum, fraudem parat ille parenti,</l>
               <l n="4.15.22">Emtori varios iniicit ille dolos. </l>
               <l n="4.15.23">Pars amat ingentes sumtus, luxumque superbum,</l>
               <l n="4.15.24">Lactaque magnificas aedificare domos. </l>
               <l n="4.15.25">Pars Venerem sequitur, caecique Cupidinis ignes,</l>
               <l n="4.15.26">Pars sequitur rabidam, luxuriosa, gulam, </l>
               <l n="4.15.27">Hi spernunt Stygiosque lacus poenasque malorum,</l>
               <l n="4.15.28">Quaeque manent animas, praemia certa, pias. </l>
               <l n="4.15.29">Contemnunt illi Superos, Superumque parentem,</l>
               <l n="4.15.30">Nec pudor est, ullos esse, negare Deos. </l>
               <l n="4.15.31">His pater attonitus studiis, votisque virorum,</l>
               <l n="4.15.32">Hoc, doluit vili posse licere luto. </l>
               <l n="4.15.33">Indoluit simul et magnas exarsit in iras,</l>
               <l n="4.15.34">Aestuat ira gravi mista dolore fremens. </l>
               <l n="4.15.35">Ut quondam <corr>pleno fluctus furit</corr> actus in alto,</l>
               <l n="4.15.36">Aut ubi sulfureis mons sonat intus aquis. </l>
               <l n="4.15.37">Tandem ubi conceptus paulum deferbuit aestus,</l>
               <l n="4.15.38">Concilium toto convocat <corr>inde polo</corr>. </l>
               <l n="4.15.39">Undique conveniunt Superi, circaque residunt,</l>
               <l n="4.15.40">Incipit a solio, sic prior ipse, suo: </l>
               <l n="4.15.41">Ecquid coelicolae vestros spectatis alumnos?</l>
               <l n="4.15.42">Cernitis humanum, quo ruat usque, genus? </l>
               <l n="4.15.43">Quem tandem inveniet nostra haec patientia finem?</l>
               <l n="4.15.44">Aut haec <corr>ducemus</corr> quam toleranda diu? </l>
               <l n="4.15.45">Quis iam virtuti locus est toto orbe relictus?</l>
               <l n="4.15.46">Quis toto sceleri non patet orbe locus? </l>
               <l n="4.15.47">Quid non dira fames auri, regnique cupido,</l>
               <l n="4.15.48">Fas putat? imo sibi quid putat esse nefas? </l>
               <l n="4.15.49">In Venerem ruit omne genus, gula conficit omnes,</l>
               <l n="4.15.50">Vitaque pro rapida perditur ingluvie. </l>
               <l n="4.15.51">Iam mores, legesque omnes, iura omnia pulsa,</l>
               <l n="4.15.52">Religio, pietas, canaque pulsa fides. </l>
               <l n="4.15.53">Caedibus et bellis, et fuso sanguine flagrat</l>
               <l n="4.15.54">Terra, nec est nati tutus ab ense parens. </l>
               <l n="4.15.55">Concurrit, ruptis inter se legibus, orbis,</l>
               <l n="4.15.56">In clademque, ruunt omnia versa, suam. </l>
               <l n="4.15.57">Mersa est flagitiis tellus, de culmine summo</l>
               <l n="4.15.58">Pendet, et in praeceps corruit omne genus. </l>
               <l n="4.15.59">Nos neque iam norunt, nec coelo vivere credunt,</l>
               <l n="4.15.60">Aut quenquam aetherei sceptra tenere poli. </l>
               <l n="4.15.61">Fulmina contemnunt, poenas et Tartara rident,</l>
               <l n="4.15.62">Et quisquam in terris Numina nostra colat? </l>
               <l n="4.15.63">Heu! genus ingratum, nostra sub imagine cretum</l>
               <l n="4.15.64">Poenitet, e facili compositumque luto. </l>
               <l n="4.15.65">Nonne mare, et terras, quemque ipsi habitamus, Olympum,</l>
               <l n="4.15.66">E nihilo nostrae constituere manus? </l>
               <l n="4.15.67">Quisnam opibus terram, quis piscibus imbuit undas?</l>
               <l n="4.15.68">Quis posuit nitido, sidera clara, polo? </l>
               <l n="4.15.69">Edita sunt nostro, (quis nescit?) Numine cuncta,</l>
               <l n="4.15.70">Sunt tamen ingratis, edita cuncta, viris. </l>
               <l n="4.15.71">Nos illis gravidam, numeroso munere, terram,</l>
               <l n="4.15.72">Nos dedimus latum, qua patet usque, mare. </l>
               <l n="4.15.73">Spem quoque praebuimus regni post omnia nostri,</l>
               <l n="4.15.74">Atque huius socios iussimus esse poli. </l>
               <l n="4.15.75">Illi autem elati imperio, rebusque, secundis,</l>
               <l n="4.15.76">Vertere in cladem, munera nostra, suam. </l>
               <l n="4.15.77">Segnitie, mollique animos deperdere luxu</l>
               <l n="4.15.78">Coepere et miris degenerare modis. </l>
               <l n="4.15.79">Sed neque destitimus carum praestare parentem,</l>
               <l n="4.15.80">Humanumque omni parte iuvare genus. </l>
               <l n="4.15.81">Tradidimus sacras coeli de vertice leges,</l>
               <l n="4.15.82">Sed sprevit leges, impia turba, meas. </l>
               <l n="4.15.83">Misimus et vates, vates sprevere sacratos,</l>
               <l n="4.15.84">Misimus atroces, nec timuere, viros. </l>
               <l n="4.15.85">Denique conceptum divini Numine verbi,</l>
               <l n="4.15.86">In terras Natum mittere non piguit. </l>
               <l n="4.15.87">Imo ego descendi, pariter descendimus ambo,</l>
               <l n="4.15.88">Sedimus et gremio, Diva pudica, tuo. </l>
               <l n="4.15.89">Vos mihi coelicolae testes, quis ma impia poenis</l>
               <l n="4.15.90">Sustulerit, leto, turba redempta, meo. </l>
               <l n="4.15.91">Sed mea praetereo, pereunti debita mundo</l>
               <l n="4.15.92">Fata; quis e vobis non mala mille tulit? </l>
               <l n="4.15.93">Quot ferro, quot aqua absumti, quotque igne cremati?</l>
               <l n="4.15.94">Corpora quot rabidis dilaniata feris? </l>
               <l n="4.15.95">Ecquid, ut aetherea pellant nos sede, moramur,</l>
               <l n="4.15.96">Et coelo admotis montibus arma ferant? </l>
               <l n="4.15.97">Tollamus scelerum auctores, causasque malorum,</l>
               <l n="4.15.98">Deleat invisum, flamma inimica, genus. </l>
               <l n="4.15.99">Iam satis humani tulimus ludibria fastus,</l>
               <l n="4.15.100">Sat vobis Superi, sat tibi, Diva, datum. </l>
               <l n="4.15.101">Desine me genitrix lacrymosis flectere verbis,</l>
               <l n="4.15.102">Desinite ingratas vos mihi ferre preces. </l>
               <l n="4.15.103">Consulite in medium, et varias deponite mentes,</l>
               <l n="4.15.104">Solvatur tantis terra polusque, malis. </l>
               <l n="4.15.105">Talibus attoniti dictis, diversa fremebant,</l>
               <l n="4.15.106">Obscuroque dabant, murmura caeca, sono. </l>
               <l n="4.15.107">Ut procul in silvis cum surgere ventus opacis</l>
               <l n="4.15.108">Incipit, aut imis murmurat unda vadis. </l>
               <l n="4.15.109">Atque ibi deiecto, mater moestissima, vultu,</l>
               <l n="4.15.110">Suppliciter tales, fundit ab ore, sonos: </l>
               <l n="4.15.111">Nate tuae, (quid enim superest?) spes unica matris,</l>
               <l n="4.15.112">Quo solo videor nomine freta loqui. </l>
               <l n="4.15.113">Nate, quid indignas, mitissime, surgis in iras?</l>
               <l n="4.15.114">Quae nova tam subiti causa furoris adest? </l>
               <l n="4.15.115">Et quae tanta tuum laeserunt crimina Numen,</l>
               <l n="4.15.116">Ut nullus veniae iam locus esse queat? </l>
               <l n="4.15.117">Quid? tua non omnem superat clementia culpam?</l>
               <l n="4.15.118">Anne animum minuit noxa aliena, tuum? </l>
               <l n="4.15.119">Ulcisci quos, Nate, paras? quos perdere tentas?</l>
               <l n="4.15.120">Cum quibus, o Superum maxime, bella geris? </l>
               <l n="4.15.121">Nonne hominum genus ecce tuum, tua pignora <corr>perdis</corr>?</l>
               <l n="4.15.122">Duxerat e molli, quos tua dextra, luto. </l>
               <l n="4.15.123">Quid iuvat invalido Martem exercere sub hoste?</l>
               <l n="4.15.124">Quid iuvat in praedam saevior esse tuam? </l>
               <l n="4.15.125">Quae tibi cum vili bella ac certamina gente?</l>
               <l n="4.15.126">Aut quae deletis, laus tibi parta, viris? </l>
               <l n="4.15.127">Cui mare, cui terras, cui cetera tradis habenda?</l>
               <l n="4.15.128">Quae rerum facies, Nate, quis usus erit? </l>
               <l n="4.15.129">Frustra igitur magni moles erit edita mundi?</l>
               <l n="4.15.130">Frustra erit ad motus irrequieta suos? </l>
               <l n="4.15.131">Fulgebunt <corr>nitido</corr> nequicquam sidera coelo?</l>
               <l n="4.15.132">Et peragent notas, per sua signa, vias? </l>
               <l n="4.15.133">Cui feret innumeros, tellus uberrima, fructus?</l>
               <l n="4.15.134">Servabit tantas cui gravis alvus opes? </l>
               <l n="4.15.135">Cui pecudes alet illa suas, volucresque ferasque?</l>
               <l n="4.15.136">Et vaga cui pisces nutriet unda suos? </l>
               <l n="4.15.137">Sublatis tot, Nate, viris, tua dona perire,</l>
               <l n="4.15.138">Et squalere tuum, sic patieris, opus? </l>
               <l n="4.15.139">Ferre potes vacuum, caesis cultoribus, orbem?</l>
               <l n="4.15.140">Haeredem tantis, nec superesse bonis?</l>
               <l n="4.15.141"> Sed tibi sic placitum; sint omnia condita frustra,</l>
               <l n="4.15.142">Et pereat tanti, Nate, laboris opus;</l>
               <l n="4.15.143"> Tune etiam poteris coelo delapsus ab alto,</l>
               <l n="4.15.144">Nequicquam in nostro procubuisse sinu? </l>
               <l n="4.15.145">Num poteris laceros variis cruciatibus artus,</l>
               <l n="4.15.146">Nequicquam indignae, Nate, dedisse neci?</l>
               <l n="4.15.147"> Nequicquam tantos poterit tolerasse dolores,</l>
               <l n="4.15.148">Obsequitur iussis, dum pia turba, tuis? </l>
               <l n="4.15.149">Si te nulla movet tantorum causa laborum,</l>
               <l n="4.15.150">At moveat, debet quem tibi mundus, honor. </l>
               <l n="4.15.151">Quis tibi sacra feret? quis templa arasque dicabit?</l>
               <l n="4.15.152">Quis sparget nomen, cuncta per ora, tuum?</l>
               <l n="4.15.153"> Nemo aderit qui vota ferat, qui Numen adoret,</l>
               <l n="4.15.154">Quin nullum in terris iam tibi Numen erit.</l>
               <l n="4.15.155"> Otia ages coelo, duces inglorius aevum,</l>
               <l n="4.15.156">Et tua te facient munera nulla Deum. </l>
               <l n="4.15.157">Cui veniam dabis? admisso quem crimine plectes?</l>
               <l n="4.15.158">Ostendes cui te, per tua iura, Deum? </l>
               <l n="4.15.159">Iactabis vacuis, nequicquam fulmina, terris,</l>
               <l n="4.15.160">Fulminibus nemo, qui moveatur, erit. </l>
               <l n="4.15.161">Non pater, exhausto, non rex, non arbiter, orbe,</l>
               <l n="4.15.162">Quid multa? exhausto, non eris, orbe, Deus. </l>
               <l n="4.15.163">Non faciunt simulacra Deos, non templa, nec arae,</l>
               <l n="4.15.164">Imperium in cunctos, arbitriumque facit.</l>
               <l n="4.15.165"> Cui porro imperites? tua quem sententia damnet,</l>
               <l n="4.15.166">Si tibi subiectum deleat ira genus? </l>
               <l n="4.15.167">At vitiis intenti homines, iacet obruta virtus,</l>
               <l n="4.15.168">Nec quisquam toto iam colit orbe Deum.</l>
               <l n="4.15.169"> Labitur interdum, verioque errore tenetur,</l>
               <l n="4.15.170">Infirmum, fateor, desipiensque genus. </l>
               <l n="4.15.171">Quid faciant vili membrorum carcere septi?</l>
               <l n="4.15.172">Quid faciat vili, massa subacta, luto? </l>
               <l n="4.15.173">Tu quoque, deposito, fateamur vera, timore,</l>
               <l n="4.15.174">Das tantis causam, materiamque malis. </l>
               <l n="4.15.175">Imbelles homini sensus, stimulosque, dedisti,</l>
               <l n="4.15.176">Duxisti e fragili mollia membra luto. </l>
               <l n="4.15.177">Quid referam tot opes, insani pabula luxus?</l>
               <l n="4.15.178">Quid Veneris stimulos, ingluviemque gulae? </l>
               <l n="4.15.179">Praeterea quantis obnoxia vita periclis!</l>
               <l n="4.15.180">Me miseram! quantis continuata malis! </l>
               <l n="4.15.181">Et mirum est, si quid mortalia pectora peccant!</l>
               <l n="4.15.182">Quis valeat tantos exsuperare dolos? </l>
               <l n="4.15.183">Sed tamen agnoscunt crimen, culpamque fatentur,</l>
               <l n="4.15.184">Et facti veniam, supplice voce, petunt. </l>
               <l n="4.15.185">Nec sunt magna tamen mortalis crimina culpae,</l>
               <l n="4.15.186">Si modo de miseris credere vera potes. </l>
               <l n="4.15.187">Quin virtus totum, pietasque est magna per orbem,</l>
               <l n="4.15.188">Totaque delubris terra referta tuis. </l>
               <l n="4.15.189">Aspice, quae plenis hinc atque hinc sedibus omnes</l>
               <l n="4.15.190">Circumstant, animas, quis nisi terra dedit? </l>
               <l n="4.15.191">Sed sane sint magna hominum peccata, nec usquam</l>
               <l n="4.15.192">Sit pietas, esto, sit tibi nullus honos; </l>
               <l n="4.15.193">Si tamen haud ullae possunt te flectere causae,</l>
               <l n="4.15.194">Et certum est poenas sumere ab orbe graves, </l>
               <l n="4.15.195">Affice suppliciis sontes, et noxia tantum</l>
               <l n="4.15.196">Corpora, at immeritum perdere parce genus. </l>
               <l n="4.15.197">Suppliciis sontes (nisi mavis parcere cunctis).</l>
               <l n="4.15.198">Da, decet; hoc omnes aequius esse putant</l>
               <gap/>
            </div>
         </div>
      </body>
   </text>
</TEI>