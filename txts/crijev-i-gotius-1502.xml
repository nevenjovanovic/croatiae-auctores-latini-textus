<TEI xmlns="http://www.tei-c.org/ns/1.0">
    <teiHeader>
        <fileDesc xml:id="crijev-i-gotius-1502">
            <!-- nepotpuno! -->
            <titleStmt>
                <title>Oratio funebris in Joannem Gotium (fragmenta), versio electronica</title>
                <author ref="crije02">
                    <persName xml:lang="hr">Crijević, Ilija</persName>
                    <date>1463-1520</date>
                </author>
                <editor>
               <persName>
                  <ref>Darinka Nevenić Grabovac</ref>
               </persName>
            </editor>
                <respStmt>
                    <resp>Hanc editionem electronicam curavit</resp>
                    <persName>
                  <ref type="viaf" target="6913774">Neven Jovanović</ref>
               </persName>
                </respStmt>

            </titleStmt>
            <editionStmt>
                <edition>
                    Digitalizat dijela kasnijeg znanstvenog izdanja (1974).
                </edition>
            </editionStmt>
            <extent ana="B">Mg:B Verborum 775, versus 2</extent>
            <publicationStmt>
                <p>elektronska verzija: Digitalizacija hrvatskih latinista, znanstveni projekt na
                    <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska. <date when="2010-03">ožujka 2010</date>
            </p>
            </publicationStmt>
            
            <sourceDesc>
            <bibl type="repo" ana="digital">Digitalna verzija: CroALa</bibl>
            
               <bibl>
                  <editor>
                  <persName>
                     <ref>Darinka Nevenić Grabovac</ref>
                  </persName>
               </editor>,
                     Oratio funebris humaniste Ilije Crijevića dubrovačkom pesniku Ivanu (Dživu) Gučetiću  In: Živa antika, Vol. 24 (<date>1974</date>) , s. 333–364.</bibl>
         </sourceDesc>
            
        </fileDesc>
        <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
                <date notBefore="1502" period="15xx_1_third">1502</date>
                <placeName>Dubrovnik</placeName>
            </creation>
         <textClass>
                <keywords scheme="typus">
                    <term>prosa</term>
                </keywords>
                <keywords scheme="aetas">
                    <term>Litterae renatae (1400-1600)</term>
                    <term>Saeculum 15 (1401-1500)</term>
                    <term>Saeculum 16 (1501-1600)</term>
                    <term>1451-1500</term>
                    <term>1501-1550</term>
                </keywords>
                <keywords scheme="genre">
                    <term>prosa oratio - oratio</term>
                    <term>prosa oratio - oratio funebris</term>
                </keywords>
            </textClass>
      </profileDesc>
        
        <revisionDesc>
            <change>
                <persName>
               <ref type="viaf" target="6913774">Neven Jovanović</ref>
            </persName>
                <date>2012-08-31</date>
                Verzija za CroALa.
            </change>
            <change>
                <persName>
               <ref type="viaf" target="6913774">Neven Jovanović</ref>
            </persName>
                <date>2010-01-30</date>
               Prva verzija.
            </change>
            
        </revisionDesc>
        
    </teiHeader>
    <text type="prosa">
        <front>
            <docTitle>
                <titlePart>[Aelius Lampridius Ceruinus poeta laureatus et canonicus. Oratio funebris
                    in Joannem Gotium]</titlePart>
            </docTitle>
        </front>
        <body>

            <div type="prosa-oratio-funebris">
            <head>Idem Aelius in Ioannem Gotium</head>

                <p>Consideranti mihi duplicem hominis naturam: alteram corporis, alteram animi,
                    malum et bonum Pythagorae, <milestone unit="page" n="119v"/> lis et amicitia
                    Empedoclis, discors ex anthitetis concordia Crisyppi, natura ex bello genita
                    Heraclyti nec mendax nimium, nec omnino falsa, nec penitus absurda videri solet.
                    Sive enim mentem animumque recta cogitatione, sive corpus oculis metimur, mutuas
                    factiones, domesticas seditiones, immortalia invicem odia, intestinas
                    simultates, iurgia, rixas et bella plusquam civilia, plusquam fraterna et
                    domestica in nobis ipsis intuemur. Quid enim nobis non inuicem pugnat atque
                    digladiatur? Primum ipsa elementorum copulatio seminis quaterni quasi temporaria
                    pace per inducias quadam naturae confederatione mutuo ac pari nexu promiscua
                    teneatur. Semen dissidii causas et diuortii et foederis abrumpendi, et corporis
                    dissoluendi occasionem quaerit; siue enim frigida calidis, siue humida siccis
                    praeualent; iusta illa proportione ac symetria qua nos ad libellam et amusim
                    ratio naturae formauit dissidenti atque confusa nostrum etiam corpus confundi,
                    dissidere, labefactari, fatiscere, ac penitus corrumpi necesse est. Vt enim, cum
                    nostra principia in amicitiam recipiuntur, nascimur, uegetamur, sentimus, sic
                    quondam intestino recrudescente dissidio, morimur decrescimus, et omnes
                    corporeos sensus amittimus; quod Christi ueritatem docentis ille uersiculis omne
                    innuit regnum in se diuisum desolabitur. Quousque enim uitalis <milestone
                        unit="page" n="120r"/> calor omnes sensus aequa lance concorditer pascit et
                    temperat pacem sequestrat, pugnam suspendit, sibi quodam modo parcit, mutuo
                    inter se dissimilimarum rerum conciliatu sustentamur; aliud multo maius exoritur
                    bellum; siquidem hic consensus omni dissensu grauior quadam intestina
                    conspiratione mentemque animumque diuini oris inspiraculum et sui auctoris
                    imaginem et uicarium et legatum quem terreno huic domicilio praefecit et
                    rationis et orationis potentem ita plaerumque obaudit, ita deformat, ita penitus
                    conculcat, detorquet, deprauat, ut ab illa sua diuinitatis immortali regula
                    forma in brutorum speciem et belluinam deformitatem degenerare uideatur; illa
                    enim uegetandi ac sentiendi uis ac duplex corporis anima quarum alterutra
                    plantis utraque uero brutis animalibus communicamus, quoties subiugata animi
                    ratione quae nobis insita est a natura preposteris legibus in nobis dominatur,
                    inops sui fit ratio, mens et animus obrutescit, seminarium omnium uirtutum
                    conculcatur, nulla bona fruges nascitur aut adolescit, sed infoelix lolium et
                    steriles dominantur hauenae, uenena affluunt, salutaris cibus desideratur; quod
                    enim maius uenenum est quam uitia quibus altera deterioris notae anima pascitur,
                    quis salubrior cibus quam uirtutes, quorum educatu alia longe natura ad opificis
                    sui exemplar conformatur? Sed cum duplicis animae mentio facta sit <milestone
                        unit="page" n="120v"/> (illam enim tertiam insensibilem amitto) utriusque
                    vires, robur, ingenium et quasi quosdam satellites pugnatissimos ac semper in
                    acie stantes caeca et latentia bella tacitosque conflictus paucis eliciamus
                    atque singula monstra caertis virtutibus oppugnandis distributa, tanquam e
                    cuniculis suis eruamus. Primum ipsa malicia versipellis ab arce sua regiam animi
                    melioris rationem atque sapientiam deturbare conatur. Quam fraudes, doli,
                    versutiae, vaframenta, ac calumniae et syllogismi inexorabiles et mille
                    cavillamenta et captiunculae sequntur invitabiles; extrinsecus credulitas,
                    suspicio et caeca et temeraria animi oppugnat inscitia. Quae vitia, ne dicam
                    turpissima monstra, mille erroribus affatim crassantur in hominum vita. Ac nova
                    et recentia virtutis rudimenta atque nascentis disciplinae tyrocinia suis
                    vetustissimis artibus plaerumque suffocant atque detorquent. Quis nescit iram,
                    temeritatem, audaciam, dolorem, metum, patientiam atque fortitudinem ac totum
                    animi robur oppugnare? Quis voluptates illicibiles fucos, calamistrata
                    lenocinia, fallax ac dulce venenum, ac pestiferos amplexus quibus sanctissima
                    temperies strangulatur, ignorat? Quem fugit avaritiem, inexplebile monstrum
                    uncis atque piccatis manibus, fugacissimis pedibus, immani atque improbo rictu,
                    praeda rapinisque inhiantem ieiuno atque semper famelicoso ventre; iustitiae,
                    recto bonoque, relligioni, pietati atque innocentiae suis perniciosissimis
                    satellitibus insidiari. Quo fit ut recte dictum sit: vitam militiam esse et
                    carnem adversus spiritum, spiritum adversus carnem pugnare. Quod sane pertinax
                    bellum non natura ipsa nobis indixit, ut plaerique arbitrantur curis acuens
                    mortalia corda, sed ille tabificus serpens livore atque invidia percitus et
                    quodam commune meditatus exitium. Hoc malum dentibuss suis virulentissimis
                    infusum visceribus nostris inseruit, ac sceleris sui mortale contagium in longam
                    nepotum seriem et omnes osteros per unius labem transmisit. Hinc nos nobiscum
                    committimur, hoc capite, hoc fonte, hoc saemine omnia mortalibus mala exorta
                    sunt: lis, discordia, bellum, luctus, dolor, metus, egestas, fames, morbus,
                    labo, senectus, ac denique mors ipsa corporis atque animae. Licet dissimillima
                    et furiae pestilentes his principis emersere, licet enim in veteri Testamento
                    per os prophetae memoriae proditum sit: "Ergo deus creans mala, tamen illa non
                    utique mala, sed potius malorum compensationem et paenam nostri spientes
                    interpretantur". Hinc illud per os iustitiae accepimus: "Qua mensura metiemini,
                    eadem remitietur vobis"; cui versiculus ille: "Quadrat quatrutina, trutinas
                    trutina trutinaberis". Ipse non igitur scelera deus, sed scelerum paenas creat.
                    Scelera ad primos defectores, paena ad deum refertur. Atque ideo non semper mala
                    est: malos puniendos calamitosos exercendo eficit meliores. Omnia ením bonis
                    operantur in bonum, mors itaque bonis bona, malis mala. Boni enim per assem et
                    libram preciosissimos sanguinis Christi in filios et familiam Dei adoptantur.
                    Mali vero non Deo, sed illi veteri contagioni cohaerentes, sive nullo
                    baptismatis lavacro, nec sanguine, nec flamine expiati, sive denuo veteri labe
                    reintegrata sorditati suis vitiis semper obnoxii ac penis mancipantur. Sed quom
                    paenituit scelerum veniamque praecamur supplicibus lacrymis et detestata piamus
                    flagitia, exultat re divino foedere coelum, facelicesque animae pacato numine
                    gaudent. <quote>
                        <l>Sicubi purgavit prima vice cuncta parentis</l>
                        <l>Crimina rursus Adam melior: miserosque nepotes</l>
                        <l>Addictos poenis domitaque saecula in uno</l>
                        <l>Conciliavit Adam. Quae mundo gaudia! Rursus</l>
                        <l>Pace instaurata et reduci rerumque recaepto</l>
                        <l>Foedere? Quod proprio percussit sanguine Christus,</l>
                        <l>Qui genus humanum meliori fonte renatum.</l>
                        <l>In totidem natos summi Rectoris adoptat</l>
                        <l>Inque cohaeredes fratresque admittere gaudet</l>
                        <l>Consortesque pios; seque et sua regna per omnes</l>
                        <l>Partitur iustos. Sed munera muneris Auctor,</l>
                        <milestone unit="page" n="122"/>
                        <l>Quo delargitur magis omnia possidet unus.</l>
                        <l>Utque triplex numen censetur, et una potestas</l>
                        <l>Atque eadem virtus. Sic res diversa, per illum</l>
                        <l>Una sumus pariterque omnes pendemus ab illo</l>
                        <l>Coniunctique sumus. Nec dissociabile corpus</l>
                        <l>Cuius certa salus, verum caput, integra Christus</l>
                        <l>Unio, pax, amor et stabilis concordia rerum.</l>
                    </quote> Christus igitur vita est nostra. Christus pestiferi serpentis praesens
                    medicina atque salutare antidotum. Ille nos in primo parente mortifero tactu
                    pollutos atque degenerantes, purissimo sanguine ab omni labe detersos et suo
                    Jordane renatos et in pristinam dignitatem restitutos, ad illa inveterata et
                    quasi haereditaria vitia debellanda tot virtutibus armavit nobisque dedit
                    liberam optionem: an se ducem atque imperatorem, an suum desertorem sequi
                    malimus. Quod si cum illo inclitamus, semel illius militiae per initia
                    baptismatis auctorati, atque sacramento addicti, devictis hostibus iugo
                    servitutis a cervicibus nostris excusso, pristinae libertatis postliminio
                    revertimur. Sin hostis vexilla rursus recidiva fraude decaepti sequimur
                    pertinacissimi transfugae victi ac captivi per turpissimam deditionem ultimae
                    servituti, ac demum perpetuae morti mancipamur.</p>
                <p>Sed in hoc loco quaerendum video, quod paucis absolvam. Cur non eadem nobis per
                    Christum restitute sunt, quae nobis in primo parente suis illecebris
                    fallacissimus hostis ademit? Quod si recensemus quid amissum, quid resarcitum
                    sit, multo pluris accepta quam nobis erepta inveniemus. Primum sapientiam ipsam
                    nobis per Christum restitutam esse, qui patris est sapientia, dum modo illius
                    sana disciplina uti velimus, nemo Christianus ambigit. Neque enim soritas
                    Chrysippi coacervales, neque Eubolidis crocodilitas inexplicitas, aut flexuosa
                    cornua et syllogismos Aristotelis docemur, humanam sapientiam quae apud Deum
                    stultitia est. Sed Deum amare ex tota anima, ex toto corde, ex tota mente; vitia
                    longo habitu virtutis non modo reprimere aut vincere, sed etiam ignorare ac
                    penitus oblivisci. Atque cum illo, quem amamus virtutum atque innocentiae quodam
                    mutuo nexu coniungi, copulari,et penitus res una fieri. Sic nobis immortalitas,
                    sic sapientia, sic illa pristina multo cum foenore resarcitur innocentia: quod
                    vero duo elementa, corpus atque anima simul conpacta atque coagmentata per
                    mortem dissoluta atque retexta dissociantur, non <sic>e</sic> iactura sed lucri
                    loco adnumerandum.</p>
                <p>Venient enim cito saecula, venient inquam, cum corpora nostra non pigra, non crassa aut foeculenta, non ultra resolubilia aut moribunda, sed lucida, perspicua, immortalia, quae nunc insepulchretis, non mors (ut plaerisque videtur), sed consanguineus Laethi sopor occupavit, meliori calore et sanquine et quodam caelesti vigore animata expergiscentur, nec nostri corporis tantillum licebit periisse, licet a feris devoremur, ferro frustillatim in pussillas partes disecti et in Epicuraeos athomos redigamur, molis <sic>contritiundis</sic> putrefacti, ignibus concremati, quasi tenuis pulvisculus rapacissimis per inane ventis dissipemur, redintegrabimur tamen in pristinám faciem et in totum corpus. Neque ulla pars nostri, aut capillus aut pillus esiderabitur ac totum opificis opificium et munus ex eodem pulvere hisdem membris, nervis, ossibus et eodem sanguine undecumque compactum et in pristina reformatum multo meliore conditione revocabitur. Aridae favillae,  tenues cinisculi, exiles reliquiae ubicumque et qualitercumque superstites eritis, isdem venis rursus resumptis in ossa et medullas et nervos et cutem et capillum et unguem et in eandem corporis figuram, vitali quodam calore recreari, atque recalescere gaudebitis. Tunc eritis omni flore venustiores, si modo scelerum maculae vobis non inotescent; et omnia enim viscera nostra ad coelum reportabuntur, nisi nos terrena vitia suo pondere deorsum traxerint, tunc omnia <milestone unit="page" n="123"/> clausa quasi reclusa, solida quasi vacua trannabimus, tunc felices, tunc beatissimi erimus, tunc integri et corpore et anima laetabimur; tune illa divina immortalitas, quam nobis profanus serpens abstulit, multo cumulatior resarcietur. Quo tamen beatiores sumus per tot erumnas et labores et luctus et pericula et calamitates et varios humanarum rerum casus, per mille dolores et mortis cruciamina illuc tendimus. Ardua via est et laboriosa ad coelum, nec nisi iustis patet. Latissima ad inferos: noctes atque dies patet atra ianua Ditis. Sed revocare gradus, superasque evadere ad auras, hic labor, hoc opus est. Pauci quos aequus amavit Juppiter autem ardens evexit ad aethera virtus diis geniti potuere. Christiani vero qui neque ex sanguinibus, neque ex voluntate viri, sed ex Deo nati sunt, omnium virtutum alas mutuati non in praeceps, sed in coelum bonis familiare feruntur, neque vincuntur quam vincunt omnes humanos casus extra ictum iniuriae positi. Erumnas, calamitates, vulnera, mortes suas putant esse delicias per quas ad coelum itur. Scimus enim quod granum nisi mortuum fuerit, non resurget; sed illud solum manet. Et quod seminamus in corruptione et luctu et tristitia, revirescet in gaudio, voluptate et laetitia. Vita igitur morti, lux nocti, miseriis faelicitas finit, semper principium et origo succedit.
                </p>
                <p><milestone unit="page" n="124r"/> Cur igitur Joannis Gotii, viri clarissimi atque
                    integerrimi tristes atque luctuosi cives funus prosequimur? Quid complexa tui
                    corpus miserabile nati, atque deos atque astra vocas crudelia mater? Quid
                    superstitum fletus, quid uxorium clamorem et faemineos ululatus audio?
                    Conticescite querelae, lamenta supersedete et superstitiosae naeniae. Nec unicum
                    mater filium, nec coniunx maritum plangat! Suspendite lachrymas superstites!
                    Mors haec vitae reparatio est, summum bonum, summa foelicitas, ut merito
                    decantare possim: <quote>
                        <l>Candidus insuetum miratur limen Olympi</l>
                        <l>Sub pedibusque videt nimbos et sydera Janus.</l>
                    </quote>
                </p>
                <p>Quod si dolemus, nos magis quam illum diligimus, ut qui nostra, non illius
                    incommoda atque detrimenta, illius iucundissima consuetudine atque dulci
                    praesentia orbati, deploramus magisque nostram utilitatem quam illius
                    foelicitatem atque amicitiam respicimus. Sin vero tanquam illi aliquid mali
                    acciderit lugemus, divinae claementiae et ipsius foelicitatis ingrati atque
                    maligni interpretes sumus. Quo vero gradu itinere prioris vitae, quo ductu atque
                    auspicio virtutum ad hoc aeternum decus pervenerit, illum <milestone unit="page"
                        n="124v"/> laudandi, nos consolandi, posteros erudiendi gratia paucis
                    percenseamus; neque ab re sit externa commoda et corporis dotes quasi pedisequas
                    et asseclas virtutum et quaedam animi mancipia pro tempore internumerare, ut
                    ostendamus non minus fortunam quam sapientiam de illo bene meritam. Et alteram
                    usui, alteram ornamento fuisse non mediocri. Quae duo cum saepius invicem
                    pugnent, in illo quadrasse. Et hanc comitem, ut par est, illam ducem fuisse non
                    solum laude, sed etiam admiratione dignum est. Quid magis contrarium quam virtus
                    et fortuna! In illo tamen, quod rarum et infrequens bonum est, sapientia foelix,
                    fortuna sapiens fuit. Sed licet utraque illum continuo cursu certatim ornauerit
                    uirtus tamen fortunam, non fortuna uirtutem quodammodo praeuenit; nisi generis
                    et patriae fortunam, quae illius industriam praecessisse necesse fuit, referre
                    uelimus; quod illi neutrum indecorum fuit. Nam patria est caput Illuriae in sinu
                    Adriatico secunda (Venetis enim semper primas partes tribuo), Illuriam autem ab
                    Illuro et suis posteris denominatam omnium provinciarum amplissimam et numero
                    gentium et dilluvio quondam populorum adfluentissimam esse, nemo est qui
                    nesciat. Nam quicumque Moscum interiacet ultimum Tethymque Germanam et mare
                    Ponticum et Dalmatarum australe littus, Illuriae imperio superbit.<milestone
                        unit="page" n="125r"/> Neque vero illa unquam procreandis illustribus viris
                    effoeta fuit; siquidem tot imperatores, tot reges, tot excellentes in omni
                    doctrina et sanctitate viros et quorum memoria numquam interitura est genuit.
                    Quis Claudium, quis Diocletianum, quis Aurelianum, Maximum improbum,
                    Constantinum, et ex Triballis Justinum, Romanos duces et imperatores maximos,
                    Illuriciano sanguine procreatos non meminit? Quis Orpheum, quis Zamolsidem, quis
                    Anacharsim, quis sanctissimum uirum Hieronymum, ut linguarum ita doctrinae et
                    integritatis et omnium virtutum genere cumulatissimum, non admiratur? Ut taceam
                    Gothos nobis conterraneos qui rerum potiti sunt, ut pontificem maximum Romanum
                    Caium et Joannem. Quis sanctissimum regem Wladislavum, cui caelitus corona
                    delapsa est, quis illum, qui se victimam pro re christiana devovit, nostri regis
                    patruum, satis praedicare potest; ut innumerabiles omittam; hunc nostrum regem
                    Wladislavum cum bello tum pace clarum, qui suis maioribus non tam nomine quam
                    similitudine et cognatione virtutis respondet, quis orbis imperio dignum non
                    iudicet? Sed taceo nostri temporis homines, ne cuius adulandi capere videar
                    occasionem. </p>
                <p>Hunc etiam inter illustres viros referendum Illuria, ut imperii<milestone
                        unit="page" n="125v"/> ita ingeniorum parens, genuit, Joannem Gotium,
                        <sic>urbe</sic> Dalmatarum urbe primaria, gente a conditis Rhacusiis semper
                    patritia et familiarum adfluentissima, et cui maternum genus Gradiorum sthemmate
                    et tui splendore nominis, excellentissime Rector, gloriatur; <sic>non</sic>
                    tamen similitudine nominis deceptus tam a Gothis illum quam a Romanis oriundum
                    existimo, licet imperii Romani permutatione et rerum ceu quodam diluvio aut
                    conflagratione et ultima strage et communi confusione humani generis secuta
                    cuiusque gentis originem singulatim indagari non tam necessarium quam difficile
                    sit. Hoc tamen <corr resp="editor">ex</corr> nostris annalibus et vetustatis
                    memoria eruimus Epidauro a Vandalis eversa huc illos cives migrasse; mox etiam
                    Romanos ad Illuriam recuperandam <corr>Bellum</corr> regem secutos. Mortuo rege
                    ibidem consedisse et nostram civitatem tamquam colonos suos olim in Epidaurum
                    missos casu et fortuna auxisse. Quare huius familiae princeps surculus, ut
                    caeteri plures, omnes fere patritiorum, huic provinciae insertus, uti ego
                    existimo, Romano germine sobolescit. </p>
                <p> Neque vero <corr resp="NJ">Gotium</corr> nomen huic rei <unclear resp="NJ">minis</unclear> refragatur. Hoc enim illis
                    cognomen a quadam machina, quae barbara lingua <mentioned>Goç</mentioned>
                    dicitur, quo instrumento primus quidam ex ea
                    progenie, cum esset Alexandriae, malum navis erexit, <milestone unit="page" n="126r"/> fuit impositum. Deinde ab
                    eo ingenioso inventu omnes caeteri congentiles coepti vocitari. Quo fit ut illud
                    vetus et antiquum nomen Pecuariorum (ita enim nuncupabantur) penitus exoleverit.
                    Quare novum ac recens hoc nomen et a virtute <corr resp="NJ">inditum</corr>, illos Gothos esse non
                    arguit. </p>
                <p>Vtcunque est, haec familia multos insignes uiros habuit, ut ueterme illum Marinum Pannoniae mortuum; qui omnes posteros, et nepotes suos diuitiis suo labore, et industria partos locpuletauit; ut Bartholum Gotium nostra tempestate et consilio et auctoritate in republica uirum primarium, et multos alios, quorum memoria ad nos peruenit, ut Georgium Marini patrem, et ipsum Marinum quem memini me puerum uidere et eloquentem habitum in sententiis dicendis in senatu et sapientem; <sic>quod</sic> dicam de Aloiso equite mei patris auunculo, quid de posteris illius, quos omnes libens praetereo ne aliquid gratiae et affinitati et amicitiae dare uideo; uenio ad domesticas laudes et proximas, quae uerae sunt laudes; nam recte tragicus poeta <q>Qui genus iactat suum, aliena laudat</q>: quamuis plaerique contendant suis primordiis et rerum causis uim certam seminum insitam a natura quo multa seu bona, seu mala sint referri necesse sit: <milestone unit="page" n="126v"/> quamobrem non fuit nimis alienum in hoc loco et patriae ipsius defuncti et generis meminisse, quae si uilia <unclear/>uis et obscura fuissent, uno tamen hoc uiro (absit inuidia) possent nobilitari; multum enim nominis, multum memoriae, multum dignitatis et gloriae maioribus suis adiecit, ut si nihil dedissent, multum acciperent ornamenti. Omnes etnim et posteros et maiores suis honestauit monimentis et uirtutis exemplar et nobilitatis incrementum reliquit. Primus enim in patriam quantum omnes meminisse possimus Atticas Veneres, et illud Isocratis <unclear>Mirothecion</unclear>, in <unclear>f..diam</unclear> uere utramque dicendi copiam, hoc est Graecam et Latinam aduexit. Bis orator creatus primo ad Wladislauum, secundo ad Federicum Regem, luculentissimas habuit orationes quibus et sibi et patriae non mediocri fuit honestamento; <unclear>quorum</unclear> hoc illi monimentum mei libelli in secundam orationem seruant:
                <quote>
                    <l>Non mage Dulichium procerem testatur Homerus</l>
                    <l>Blandaque miratos Nestoris ora Phrygas</l>
                    <l>Nec mage facundum regio Maurisia Syllam</l>
                    <l>Verbaque Romani Carneadoea patres</l>
                    <l>Aut Cyneam Aeacidae regis mandata ferentem</l>
                    <l>Quam stupuit ciuem terra Latina meum</l>
                    <l>
                     <sic>Fundententem</sic> Illurico Romanum a littore nectar</l>
                    <milestone unit="page" n="127r"/>
                    <l>Et Pandionio blandius ore melos.</l>
                    <l>
                     <unclear>Hoc proauos</unclear> Epidaure tuos sermone <unclear>fateris</unclear>
                  </l>
                    <l>Teque suum agnoscit Martia Roma genus</l>
                </quote>
                    Scripsit etiam libellum quem Delphinum appellauit soluta <corr resp="NJ">oratione</corr>, plures etiam libellos (<sic>ut</sic> nonnulla epigrammata) quae lusit omittam diuerso genere carminum lepidissime  concionnauit, quos Angelus Policianus uir undecumque doctissimus non solum laudat, sed etiam admiratur; cuius in eosdem libellos huiuscemodi extate epistula:
                    <quote>
                        Ang. Pol. Ioan. Got. Rag. S. D.  Quom per hos quadragesimę proximos dies enarrandis populo sacris litteris essem occupatus, perlegi tamen libros carminum tuorum, quos mihi tu pro singulari humanitate tua mutuoque inter nos amore dedicaueras. Ei me scilicet cum uoluptate maxima tum maiore prorsus admiratione affecerunt. Nam quem non obsecro suauitas illa tanta, lepor, elegantiaque uersiculorum, tot aculei sales argutiae, tanta eruditio, tanta uarietas, tantae ubique Veneres Gratiaeque delectent, quis non attonitus audiat hominem ab Illyrio mercimoniis (ut inquit Plautus) emundis uendundisque occupatum florentibus adhuc annis tantos in omni poeticae fecisse progressus ut non solum cum suae aetatis hominibus, sed cum ipsa plane antiquitate 
                        <milestone unit="page" n="127v"/>
                        conferri possit; persequerer nimirum singula, mi Ioanne, quae ego in tuis poematis audacter contra ueteres statura deprehenderim ni metuam ne aut plus paulo indulgere amori aut <corr resp="autor">assentatiuncula</corr> aliqua uidear te uelle demereri. Sed plane ita sentio esse hos libellos, ita ex amusim perfectos ad summum absolutos ut ne ab liuore quidem iure ualeant reprehendi. Debet autem tibi hoc nostrum (qualecumque est) saeculum, quod tu uidelicet par ueteribus in hoc saltem laudis genere redidisti. Equidem gratias ago immortaleis utpote quem <sic>tu</sic> tuis illustrando carminibus immortalitate donaueris; ita enim mihi persuadeo tam lepida illa poemata, tam uenusta, <sic>tam</sic> ornata et pulchra omnem esse iniuriam temporum superatura. 
                    </quote>
                    Sed quia linguas tris calluit tanquam Ennius poeta, propter quod tria corda habere dicebatur, nos illum tribus coronis dignum putauimus hoc epigrammate
                </p>
            </div>


        </body>
    </text>
</TEI>