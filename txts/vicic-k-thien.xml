<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vicic-k-thien">
         <titleStmt>
            <title>Thieneidos libri sex, versio electronica</title>
            <author ref="http://www.wikidata.org/entity/Q85512802">
               <persName xml:lang="hr">Vičić, Kajetan</persName>
               <date>?-ante 1700</date>
            </author>
            <editor>
               <persName>
                  <ref>Gorana Stepanić</ref>
               </persName>
            </editor>
            <respStmt>
               <resp>Electronice descripsit</resp>
               <persName>Tina Mišan</persName>
            </respStmt>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <p>Tekst prema izvornom izdanju (1686).</p>
         </editionStmt>
         <extent ana="D">Mg:D 5415 versus, verborum 33672</extent>
         <publicationStmt>
            <p>Rad nastao u okviru znanstvenog projekta Profil hrvatskog latinizma,
          (<orgName>
                  <ref type="viaf" target="124389134">Filozofski fakultet Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska). <date>Studenoga
            2011.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Vičić, Kajetan: Caietani Vicich Congregationis Clericorum Regularium Liburni Fluminensis Sacer Helicon: Continens Poesim Epicam, Lyricam, et Epigrammaticam. Padova : Ex Typographia Seminarii, Opera Augustini Candiani, 1686 </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1686" period="16xx_3_third">1686</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 17 (1601-1700)</term>
               <term>1651-1700</term>
            </keywords>
            <keywords scheme="genre">
               <term>poesis - epica</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-10-08</date>
            Obrojčani stihovi. Promijenjena zaglavlja cjelina (add/div).
         </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-03-08</date>
        Novo, unificirano zaglavlje.
      </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2011-11-17T19:37:33</date>
         </change>
      </revisionDesc>
   </teiHeader>
   <text>
      <front>
         <docAuthor>
            <name>P. D. CAIETANI VICICH</name>
        CLERICI REGULARIS LIBURNI FLUMINENSIS
      </docAuthor>
         <docTitle>
            <titlePart>THIENEIDOS LIBRI SEX.</titlePart>
         </docTitle>
         <div type="praefatio">
            <head>PRAEFATIO. AD LECTOREM</head>
            <p>Ut rationem tibi exponam Operis huius Lector adverte: Sanctum Caietanum Ordinis Nostri
          Institutorem, cum summo fuissem semper prosecutus affectu; eumque non aliter quam Patrem
          amantissimum colerem; 
        <pb n="9"/>
        institui pro devotionis meae argumento, uno aut altero ipsius facto ad carmen reducto,
          metrice celebrare: meque tamdiu haec vis tenuit, ut citra meam primam intentionem,
          (nunquam enim putabam, me aut tantum in hac facultate posse; aut tantum temporis
          pangendo carmini superfuturum) totius vitae ipsius seriem ad numeros revocaverim.
          Distributo in suas partes Opere, Septem Libris distinctum tibi exhibeo: quorum septimus
          Epigrammata continet; sex primis Thieneidem formavi: imitatus Authores Aeneidos,
          Thebaidos <abbr>etc.</abbr> et quamvis in carminis venustate et elegantia, ita ab unoquoque horum absim, ut illis nullo modo sim conferendus; materia tamen seu obiecto, ita eos excedo;
          ut mihi plane comparandi non sint. Quis enim Christiano vere Heroi Caietano, ab ipsis
          decantatos Gentilium Heroes audeat comparare? Heroes dicuntur, quos praecelsa animi vis,
          rerumque cum virtute gestarum summa gloria, reliquis hominibus excelsiores, et
          laudabiliores effecit: quibus vero nominis huius excellentia verius attribuenda erit,
          quam his, quos Dei Ecclesia, publicae venerationi, et imitationi proposuit: quod nunquam
          faceret, nisi in eis heroicum Christianae et verae virtutis gradum, naturam omnem 
        <pb n="10"/>
        excedentibus signis, agnosceret. Constat ergo me in obiecto seu materia antecellere
          eos, qui carmine prosequuntur, quos de Caelo revelata sanctitas non commendat. Imo nec
          vere Heroes dixerim, quos vetus Poesis extollere laboravit: quamvis enim illi aliqua
          virtute conspicui, communem fortunam excedere visi fuerint; eam tamen gloriam aliis
          vitiis, quibus scatebant, obscurarunt. Fuit Virgilianus Aeneas pietate insignis, sed
          fidei datae violator, ob Didonem derelictam. Papiniani Fratres, superbi, et
          inexorabiles. Homericus Achilles quantum <corr>praestabat</corr> fortitudine, tantum saevitia vilis
          et exosus fuit. Bellicum robur aemulorum Principum describit Pharsalia: sed eorum vitia
          quis ignorat? Romanorum Ducum animos in bello Punico recenset Silius: sed non sine labe
          virtutis. Fabium quem Graeci, et Latini extollunt, procul est, ut existimetur integrae
          fuisse virtutis, qua quivis Caelo adscriptus Christianus Heros effulsit. Absolverit
          tandem in aliquibus suam imaginem virtus; sed ea alia non fuit, nisi aut fastu turgida,
          aut aemulatione livida, aut gloriae vanitate languida, aut animi mutatione inconstans,
          aut denique verae gloriae, quae Deus est, ignoratione caeca. Vides ergo quanto digniorem
          Epico
        <pb n="11"/>
         carmine Heroem describendum suscepi.</p>
            <p>Quantum vero ad formam attinet, haec accipe: dum vitam, et gesta S. Caietani describo,  interdum et fabulosa admisceo, et Poetam ago: ea tamen, quae ficta sunt, prima fronte
          talia apparere volui, ne in veris Lector deciperetur. Statim fabulosa cognoscet: non
          tamen sine fundamento veritatis: prout in lib. 3. fingo Plutonem offensum a Caietani
          novo vitae instituto, emisisse Tisiphonem: qua nil proficiente, Ambitionem submisit:
          haec quidem mox quisque cognoscet esse conficta: significant tamen aliquid, quod verum
          est: scilicet Daemonis suggestiones internas, quibus Sanctitas ab Orco impetitur.
          Episodia et digressiones non ineptas, plures et moderatas exhibeo: in una tamen, fateor,
          me aliquantulum excessisse: ea est lib. 4. ubi occasione accepta a precibus a S.
          Caietano Venetiis institutis: eo quod capta tunc Rhodo, Turcarum arma Venetae ditiones
          in se convertenda timerent: excurro non importune in descriptione Othomanici Imperii, et
          praesenti rerum conversione me dilato. Sed condonandum est, si vehementior impetus
          Apollineas moveat lauros, dum ea Christianorum Principum gloriosas exultant ad laureas:
          et parcendum, si paullo maior spiritus afflavit Poetam; 
        <pb n="12"/>
               <sic>quae</sic> totum Christianum Orbem pervasit. Nunquam gloriosius sudant Poetae, quam dum
          Christiani sudant Victores: quorum Triumphis, antiqua Musarum reditura est gloria, et
          prima Vatum domicilia, libertati, et splendori restituta, vos o Poetae eorum aeternos
          faciunt debitores: et erudita laborum vestrorum stipendia, gloriosus tot Ducum postulat
          sanguis. Accipe hoc Lector erudite, quod tibi lectu non iniucundum futurum spero: quod
          si secus acciderit, non tamen condemna: cum fieri possit, quod id, quod tibi displicere
          contigit, nulli iure displicere possit. Si forte tamen haec publica luce, non adeo digna
          existimaveris; scito, me haec etiam ideo luci publicae commisisse, quod tenebris digna
          non existimaverim. Vale.</p>
            <pb n="13"/>
         </div>
      </front>
      <body>
         <pb n="8"/>
         <div type="poesis-liber" n="1">
            <head>THIENEIDOS LIBER PRIMUS.</head>
            <l n="1.1">
               <add ana="div">1</add> Vota fidemque viri, superas spirantia gazas</l>
            <l n="1.2">Pectora, victuro liceat mihi carmine, diva</l>
            <l n="1.3">Promere Calliope. Venetis hic natus in oris,</l>
            <l n="1.4">Dives opum, clarasque trahens a Stemmate laudes;</l>
            <l n="1.5">Unde toga et dignos proceres, et martia fortes </l>
            <l n="1.6">Assumpsit fortuna duces; quibus ardua nullos </l>
            <l n="1.7">Aut belli, aut pacis subtraxit gloria fasces.</l>
            <l n="1.8">Consilio, censuque pares hos regius Aulae</l>
            <l n="1.9">Donavit titulis splendor, famaeque perennis,</l>
            <l n="1.10">Stirpe Thienea Comites, vox intulit astris.</l>
            <l n="1.11">
               <add ana="div">2</add> Te summum tantae gentis lumenque decusque</l>
            <l n="1.12">Caietane canam: tua gesta, tuosque labores,</l>
            <l n="1.13">Devotaque tuum Musa describere nomen</l>
            <l n="1.14">Fert animus; Fidei primos quo lumine patres</l>
            <l n="1.15">Prospiciens, antiqua novo vestigia Clero</l>
            <l n="1.16">Monstrasti, quali grassantia tartara Marte,</l>
            <l n="1.17">Cocytique dolos quibus imperterritus armis,</l>
            <pb n="14"/>
            <l n="1.18">Quo Stygias fraudes pressisti robore, dicam.</l>
            <l n="1.19">
               <add ana="div">3</add> Sed tua non Helycon, neque iam tua Numina Cyrrha</l>
            <l n="1.20">Invoco, Castalias non amplius inclyta Divas</l>
            <l n="1.21">Praesidia imploro, non iam Permesside lustro</l>
            <l n="1.22">Ora Theti; vatem Coeli melioribus undis</l>
            <l n="1.23">Caietane fove: falsis data vulnera sectis,</l>
            <l n="1.24">Ingenium haereticae nunquam tolerabile fraudi,</l>
            <l n="1.25">Electamque Crucem, fundati insignia Cleri,</l>
            <l n="1.26">Virtutesque tuas, ductasque in Sidera palmas,</l>
            <l n="1.27">Et fastiditas certas, dabo carmine messes.</l>
            <l n="1.28">
               <add ana="div">4</add> Ingemuit maestus nuper cum cerneret Aether</l>
            <l n="1.29">Coelestes hominum, diri Plutonis ob iram,</l>
            <l n="1.30">Tartareis fractas odiis, Acheronte furentum</l>
            <l n="1.31">Portentosa pati Furiarum incendia mentes.</l>
            <l n="1.32">Miserat immitem rabies inferna Megaeram,</l>
            <l n="1.33">Quae miserum obrueret taedis fatalibus Orbem:</l>
            <l n="1.34">Et prope iam verum nescire superba docebat</l>
            <l n="1.35">Mortales Numen; cum monstrum infame, nefandum</l>
            <l n="1.36">Evomuit, dulcem natum amplexata, scelesto</l>
            <l n="1.37">Laeta puerperio Styx improba. Caspia tali</l>
            <l n="1.38">Prole, peregrinis tigris paritura sub antris</l>
            <l n="1.39">Decubuit nunquam: nec tali barbara faetu</l>
            <l n="1.40">Excepere gravem lybicam spelaea leaenam.</l>
            <l n="1.41">Non ita Marmaricis audax leo saevit in oris,</l>
            <l n="1.42">Armeniasque tigres melior natura coercet,</l>
            <l n="1.43">Quam te monstrivoma pestis prognata gehenna,</l>
            <l n="1.44">Lutherum puto, qui stygiis qualem hausit ab antris,</l>
            <l n="1.45">Exhalere luem, foedaeque rebellia sectae</l>
            <l n="1.46">Semina, sacrilega coepit diffundere dextra.</l>
            <l n="1.47">Hic sacri expulsi vita cum caelibe ritus,</l>
            <l n="1.48">Proscripti superum cultus, Petrique suprema</l>
            <pb n="15"/>
            <l n="1.49">Conculcata, orbem non desertura potestas.</l>
            <l n="1.50">Hic sacra innocui pulsa ex altaribus Agni</l>
            <l n="1.51">Victima, contempti mystae, derisa nefandis</l>
            <l n="1.52">Opprobriis pictas, Patrumque oppressa gemebat</l>
            <l n="1.53">Relligio: culpae, Ditis rhedarius, omni</l>
            <l n="1.54">Planum stravit iter Lutherus, perfida quando</l>
            <l n="1.55">Dogmata, Teutonicis gaudens haesisse dynastis,</l>
            <l n="1.56">Desperata suae movit vexilla phrenesis.</l>
            <l n="1.57">
               <add ana="div">5</add> Quo nunc terrigenae rerum discrimine tanto</l>
            <l n="1.58">Ancipites vertent animos? num forte iubebit</l>
            <l n="1.59">Dogmatis impuri tenebris, sectaeque furentis</l>
            <l n="1.60">Exitio mergi, fidei num lumen avitae</l>
            <l n="1.61">Deserere, et Stygio submittere colla sophistae?</l>
            <l n="1.62">Eheu mortales horrenda pericula celat,</l>
            <l n="1.63">Quidlibet audendi, quam fert, haec secta, libido.</l>
            <l n="1.64">Et tamen, o sortem miseram! quam vilibus armis</l>
            <l n="1.65">Expugnata Fides! hominum pars magna, venenum</l>
            <l n="1.66">Quale propinavit rabiosus apostata, suxit;</l>
            <l n="1.67">Desertis patriisque sacris, in falsa ruentes</l>
            <l n="1.68">Dogmata terrigenas, plaudente vel ipse cachinno</l>
            <l n="1.69">Obstupuit Pluto; et coecae deliria gentis,</l>
            <l n="1.70">Certique interitus Styx est mirata voluptam.</l>
            <l n="1.71">
               <add ana="div">6</add> Probrosae nomen famae, facinusque nefandum</l>
            <l n="1.72">Lutheri! fatuo velut alter Herostratus
              aestro<note>=oestro</note>
            </l>
            <l n="1.73">Infamis: quorum hic Ephesinae augusta Dianae</l>
            <l n="1.74">Templa dedit flammis, quorum sub lumine, turpis,</l>
            <l n="1.75">Foedaeque duraret scelerati nominis umbra.</l>
            <l n="1.76">Infaustum nomen! tamen infelicior illo</l>
            <l n="1.77">Lutherus; fatis ille suis quod tota Diana</l>
            <l n="1.78">Arsit, habet votis; hydrus minus iste peregit</l>
            <l n="1.79">Quam cupiit, totam minitans exscindere Romam,</l>
            <pb n="16"/>
            <l n="1.80">Romanamque fidem: votum hoc si robore maius,</l>
            <l n="1.81">Nequitia non maius erat: pars Arctica tantum</l>
            <l n="1.82">Convulsa est, frigensque Aquilo; stant caetera primo</l>
            <l n="1.83">Fixa loco, puraque fide: simul erigit ingens</l>
            <l n="1.84">Spes animum; quod pars etiam inclinata resurgat.</l>
            <l n="1.85">
               <add ana="div">7</add> Fare tamen veri Doctor, si credere fas est,</l>
            <l n="1.86">Tu quis es? unde venis? quali nova dogmata signo</l>
            <l n="1.87">Contestata probas? an pravo mitteris orbi</l>
            <l n="1.88">Nuncius e Coelo? sed quae Caelestia profers</l>
            <l n="1.89">Officii documenta tui? blasphemia, fraudes,</l>
            <l n="1.90">Ebrietas, odia, incestus, periuria, mores</l>
            <l n="1.91">Sacrilegi, rabies, verba impia, vita superba,</l>
            <l n="1.92">Sunt fidei portenta tuae: quo te Axe profectum,</l>
            <l n="1.93">Pellendis hominum, effudit quas Roma tenebris,</l>
            <l n="1.94">Suaderi Eoi radiis manifestius astri,</l>
            <l n="1.95">Insensate putas. Erro quam perfidus affers</l>
            <l n="1.96">Doctrinam, pura est, inquis: nisi credimus uni </l>
            <l n="1.97">Prodigio, nihil est quod credimus: ecce stupendum</l>
            <l n="1.98">Signum: cum puro vita impurissima verbo</l>
            <l n="1.99">Et tibi vis credam? quod sis a daemone missus,</l>
            <l n="1.100">Certum habeo: mittitque suos styx dira prophetas.</l>
            <l n="1.101">Dic Erebi interpres, cur te tamen aethere missum</l>
            <l n="1.102">Fingis? ut hunc similis, dices, qui misit adaequem,</l>
            <l n="1.103">Mendax mendacem: quo robore nititur omnis</l>
            <l n="1.104">Haeresis, haec germana sui sunt fulcra furoris.</l>
            <l n="1.105">
               <add ana="div">8</add> Qui potuit fieri, regum ut sapientia tanta,</l>
            <l n="1.106">Tantaque nobilitas, animi vis, tantaque virtus,</l>
            <l n="1.107">Et tantus procerum splendor, manifesta probarit,</l>
            <l n="1.108">Et Stygiae amplexus fuerit ludibria fraudis?</l>
            <l n="1.109">Vos tamen Arctoae bellaces discite gentes:</l>
            <l n="1.110">Impia Lutheri non vos doctrina fefellit:</l>
            <pb n="17"/>
            <l n="1.111">Hoc etenim necdum capio, mens dextra severo</l>
            <l n="1.112">Ingenii necdum potuit comprendere nisu;</l>
            <l n="1.113">Qua ratione premi verax potuisset ab isto</l>
            <l n="1.114">Impostore fides; votum nisi dulce fuisset,</l>
            <l n="1.115">Tot populis, et principibus, voluisse perire.</l>
            <l n="1.116">Vos quibus ob noxas, grave credebatur avitae</l>
            <l n="1.117">Legis onus, vitio mentis, non pondere legis</l>
            <l n="1.118">Errastis: vobis morum languore solutis</l>
            <l n="1.119">Falli dulce fuit, quod vitae in fraenibus ausis,</l>
            <l n="1.120">Haeresis ad speciem foret opportuna tegendis.</l>
            <l n="1.121">Sed frustra est, et inane sequi quod vestra colorat</l>
            <l n="1.122">Crimina: quantumvis lateat sub tegmine culpa;</l>
            <l n="1.123">Et scelus, et fraudes Nemesis divina revelat,</l>
            <l n="1.124">Ultricesque, fidem, parat offuscantibus umbras.</l>
            <l n="1.125">
               <add ana="div">9</add> Quis modus huic pesti? medicane Machaonis arte</l>
            <l n="1.126">Experietur opem, turpi lymphaticus aestu</l>
            <l n="1.127">Orbis, et insanam discet deponere mentem?</l>
            <l n="1.128">Sed video, ut maerens sparsis incompta capillis,</l>
            <l n="1.129">Curva genu, flentesque oculos ad Sydera tollens,</l>
            <l n="1.130">Relligio ante Patrem superum gemebunda perorat.</l>
            <l n="1.131">O Pater, et Coeli rector, cui sydera prono</l>
            <l n="1.132">Poplite lunantur, cernis quo spreta dolensque</l>
            <l n="1.133">Relligio squalore gemo, fremit undique dirus</l>
            <l n="1.134">Hostis, et iratus mea funera poscit Avernus.</l>
            <l n="1.135">Anne sines rabidam de Relligione triumphum</l>
            <l n="1.136">Ferre stygem? spernor, premor, impetor, atque rebelli</l>
            <l n="1.137">Succumbo prostrata manu; mea pene videtur</l>
            <l n="1.138">Conclamata salus: tu cuius summa superbi</l>
            <l n="1.139">Et metuunt iura, et reverentur sceptra tyranni,</l>
            <l n="1.140">Affer opem Divae: tu vindice disiice dextra</l>
            <l n="1.141">Sacrilegos ausus: redeat lux prima, sciantque</l>
            <pb n="18"/>
            <l n="1.142">Intacta Numen te Relligione vereri.</l>
            <l n="1.143">
               <add ana="div">10</add> Ingemuit dictis Aether, auditaque movit</l>
            <l n="1.144">Impietas animos: gemitus hac voce secutus</l>
            <l n="1.145">Divorum Princeps: ergo mea Numina tellus,</l>
            <l n="1.146">Ridet, et impuri spernit libamine cultus?</l>
            <l n="1.147">Dogmata coelestes abolet spirantia gazas,</l>
            <l n="1.148">Pollutasque novis deturpat ritibus aras?</l>
            <l n="1.149">Quae causa est superi, quod aperto currat in omne,</l>
            <l n="1.150">Tramite terra nefas? tragicam casura ruinam</l>
            <l n="1.151">Effigiat pietas, nec qui sua terga cadenti</l>
            <l n="1.152">Supponat Divae; nec adest qui penè ruentem</l>
            <l n="1.153">Sustineat fidei generoso pectore molem.</l>
            <l n="1.154">Italia exurge, ingentes quae saepe dedisti</l>
            <l n="1.155">Casibus adversis Heroas, idonea sacrae</l>
            <l n="1.156">Nomina militiae; laeto quibus obvia vultu</l>
            <l n="1.157">Victrices ibat nectens Victoria lauros.</l>
            <l n="1.158">O quoties illi, dextra non deside causam</l>
            <l n="1.159">Sustinuere meam, cum nostrum lividus Orci</l>
            <l n="1.160">Imperium furor impeteret, populosque fideli</l>
            <l n="1.161">Devotas cultu, verum ridere docebat</l>
            <l n="1.162">Impietas Numen: sacri cum Legis avitae</l>
            <l n="1.163">Nutarent ritus, fortes dedit Itala tellus</l>
            <l n="1.164">Atlantes: qualis fuerat quem fertilis olim</l>
            <l n="1.165">Umbria progenuit, qui fortia terga ruenti</l>
            <l n="1.166">Est Lateranensi visus supponere moli.</l>
            <l n="1.167">Vestra parem fatis iterum praesentibus, ecqua</l>
            <l n="1.168">Proferet Heroem regio, cui nobile flammis</l>
            <l n="1.169">Coeligenis pectus, spretus corroboret aether,</l>
            <l n="1.170">Bacchantemque solo victor compescat Avernum?</l>
            <l n="1.171">Ausonias iterum Numen dum prospicit urbes,</l>
            <l n="1.172">Terra tuas, inquit, cumula Saturnia palmas;</l>
            <pb n="19"/>
            <l n="1.173">Magnanimos profer, quibus alta trophaea strategos</l>
            <l n="1.174">Erigat, optatis mea consolata triumphis</l>
            <l n="1.175">Relligio: Heroas profer quibus inclyta pergat</l>
            <l n="1.176">Nectere promeritas pietas defensa corollas.</l>
            <l n="1.177">Taliter auditum sequitur Saturnia Numen:</l>
            <l n="1.178">Eia mei, teneo quos pectore, surgite nati:</l>
            <l n="1.179">Glorificas, spondent quas sydera, carpite palmas,</l>
            <l n="1.180">Carpite victrices lusuras vertice lauros.</l>
            <l n="1.181">Num terris saevire sines sine lege furentem</l>
            <l n="1.182">Progenies animosa Stygem? patieris inultos</l>
            <l n="1.183">Iuratos Divum, et supremi Numinis hostes?</l>
            <l n="1.184">Nunc age, sacrilegis altaria diruta dextris</l>
            <l n="1.185">Erige, Divorum ritu vitiata prophano,</l>
            <l n="1.186">Reddere primaevo sit mens delubra nitori.</l>
            <l n="1.187">Ne timeas; quamvis vultu iracunda minaci, </l>
            <l n="1.188">Funesto exiliens obstet Phlegetonte Megaera,</l>
            <l n="1.189">Viperei horrendo strident cui vertice crines:</l>
            <l n="1.190">Impia tartareas si iungat in arma cohortes</l>
            <l n="1.191">Immitis Pluto, vel Cerberus ore trifauci</l>
            <l n="1.192">Allatret, horrificos Styx ipsa vel evomat ignes,</l>
            <l n="1.193">Nil metuas; vobis validum pia sydera robur,</l>
            <l n="1.194">Herculeasque addent vires; vestro impia marte</l>
            <l n="1.195">Tartara supremos parient prostrata triumphos.</l>
            <l n="1.196">Sic hortata suos praeclara ad praelia natos</l>
            <l n="1.197">Ausonia, exosos sic pergere iussit in hostes:</l>
            <l n="1.198">Sic probra ulcisci superum, sic illa docebat,</l>
            <l n="1.199">Arripere insignes spreto pro Numine pugnas.</l>
            <l n="1.200">Solicitis primum Pietas gemebunda Thienem</l>
            <l n="1.201">Vocibus excivit, verae quae infudit amorem</l>
            <l n="1.202">Laudis, Avernales trusuro in tartara larvas.</l>
            <l n="1.203">Nunc opus est plena Heroem describere penna.</l>
            <pb n="20"/>
            <l n="1.204">
               <add ana="div">11</add> Urbs est quae Venetum veneratur fida Leonem,</l>
            <l n="1.205">Exultans pingui circum pulcherrima gleba,</l>
            <l n="1.206">Qua flagrante graves gignit Ceres aurea spicas,</l>
            <l n="1.207">Multiloquumque premit celebris vindemia Bacchum,</l>
            <l n="1.208">Laurigerum sortita sibi Vicentia nomen.</l>
            <l n="1.209">Hic genus Heroum, quorum famosa propago,</l>
            <l n="1.210">Ordine Cecropiis longo descendit Athenis:</l>
            <l n="1.211">Stemma Thieneum dico, quod stirpis avitae</l>
            <l n="1.212">Continuans titulos, florenti prole, vetusti</l>
            <l n="1.213">Nominis est decorumque tenax: horum aspicit Orbis</l>
            <l n="1.214">Crescere congenita seros virtute nepotes:</l>
            <l n="1.215">Quorum gesta, fidem, robur, palmasque loquuntur</l>
            <l n="1.216">Et Patria, et reges melius, quam forsan inepto,</l>
            <l n="1.217">Posset inexpertus describere carmina Vates.</l>
            <l n="1.218">Tantorum Caietanus prognatus avorum</l>
            <l n="1.219">Sanguine, vel rudibus fuerat spectatus in annis,</l>
            <l n="1.220">Inter grandaevae decora illustrissima stirpis,</l>
            <l n="1.221">Ceu inter vernos fulgens rosa regia flores.</l>
            <l n="1.222">Hunc, ubi mortales fuerat transfusus in auras,</l>
            <l n="1.223">Excepit manibus Pietas, pavitque salubri</l>
            <l n="1.224">Relligio lacte, et fidam puerilibus annis</l>
            <l n="1.225">Exhibuit matrem: quoties hunc mollibus ori</l>
            <l n="1.226">Admovit palmis puerum, dabat oscula mille,</l>
            <l n="1.227">Basia mille dabat Pietas; cui saepe canebat:</l>
            <l n="1.228">Gemmee cresce puer, nostris aliquando benignam</l>
            <l n="1.229">Naufragiis laturus opem; puer auree cresce,</l>
            <l n="1.230">Cresce ruinosi spes pusio florida Mundi.</l>
            <l n="1.231">Saepe eadem Diva (ut fertur) bene olentibus arctas</l>
            <l n="1.232">Aspersit violis cunas, saepe illa pudicis</l>
            <l n="1.233">Sternere molle rosis non dedignata cubile,</l>
            <l n="1.234">Selecta tenerum vallabat Chloride corpus:</l>
            <pb n="21"/>
            <l n="1.235">Dicebatque: meum flores circumdate florem;</l>
            <l n="1.236">Pulchrior hic flos est, flos est mihi charior iste,</l>
            <l n="1.237">Quam fert auricomis quos Trinacris Hybla viretis,</l>
            <l n="1.238">Quos vel odorati pariunt viridaria Paesti,</l>
            <l n="1.239">Vel quos purpureis dat humus Campana rosetis,</l>
            <l n="1.240">Flos immortalem terris sparsurus odorem.</l>
            <l n="1.241">Infantem divi pastum promulside lactis,</l>
            <l n="1.242">Invictum teneris etiam formaverat annis,</l>
            <l n="1.243">Heroem Pietas: cui parvo in pectore virtus</l>
            <l n="1.244">Eximia, impurae fibras obstruxit Erynni.</l>
            <l n="1.245">Virque supergressus soles aetate minores,</l>
            <l n="1.246">Ardua moliri, grandesque in pectore caepit</l>
            <l n="1.247">Maiores animo communi expendere curas.</l>
            <l n="1.248">Quae pia Relligio, et pietas felicia iecit</l>
            <l n="1.249">Semina, munifica dederant ingentia messe</l>
            <l n="1.250">Foenora, milleno sortem superantia fructu.</l>
            <l n="1.251">
               <add ana="div">12</add> Certa secuturae veluti praesaga diei,</l>
            <l n="1.252">Pulchra suo ridens canitur Pallantias ortu;</l>
            <l n="1.253">Aurea sic tenerae praecox Aurora iuventae,</l>
            <l n="1.254">Certius a primis venturos moribus annos,</l>
            <l n="1.255">Praesagire docet: nigras et fulmina nubes</l>
            <l n="1.256">Praemittunt, leviora truces et murmura venti,</l>
            <l n="1.257">Et matura rudes dictant praesagia malae.</l>
            <l n="1.258">Quos Caietani provecta aetate datura,</l>
            <l n="1.259">Vernantis primum praemissis floribus aevi,</l>
            <l n="1.260">Promisit fructus, non immatura tenellis</l>
            <l n="1.261">In membris pietas; pronus caelestibus ardor</l>
            <l n="1.262">Expressit studiis: nascentis discite primos</l>
            <l n="1.263">Virtutis radios: succurrit egentibus infans:</l>
            <l n="1.264">Et qui nec sceleris molem, laudisque valebat</l>
            <l n="1.265">Noscere discrimen; magnae tamen impete mentis</l>
            <pb n="22"/>
            <l n="1.266">Exercebat opus, quo mox discernere possis</l>
            <l n="1.267">Illustres animos: emitur quo gloria, primum est:</l>
            <l n="1.268">Auxilium, facili miseris impendere dextra.</l>
            <l n="1.269">Mendicam patrias venientem ut vidit ad aedes</l>
            <l n="1.270">Implorare stipem, placido miserabile primum</l>
            <l n="1.271">Intuitu caput aspexit; mox sedulus escas</l>
            <l n="1.272">Quaesitas cumulat, ieiunis inde benignam</l>
            <l n="1.273">Supplicibus laturus opem, quam florida tanti</l>
            <l n="1.274">Infantis pietas, larga patris aede legebat.</l>
            <l n="1.275">Prodebat pulchro, teneris se solibus, aestu</l>
            <l n="1.276">Pauperitatis agi; et qualem grandaeva docebat</l>
            <l n="1.277">Nobilitas, modicis Christum referentibus Iris</l>
            <l n="1.278">Supposuit fastum; non dedignatus herilis</l>
            <l n="1.279">Infans mendicae servum se subdere turbae.</l>
            <l n="1.280">Ite leves animi, virtutis adultera proles,</l>
            <l n="1.281">Vestraeque eximias laxate propaginis umbras,</l>
            <l n="1.282">Queis pudor est inopi vel celso occurrere vultu,</l>
            <l n="1.283">Heroa vel voce loqui vetat infera tristi</l>
            <l n="1.284">Nausea mendico; puero hoc doctore superbi</l>
            <l n="1.285">Discite mortales; sanguis praeclarus avorum</l>
            <l n="1.286">Quos iri modicos suadet calcare nepotes:</l>
            <l n="1.287">Regalem Christus qui non locupletis amictum</l>
            <l n="1.288">Assumpsit Craesi, tunica sed paupere tectus</l>
            <l n="1.289">Mendico similis, pomposo apparuit Orbi,</l>
            <l n="1.290">Vilibus in pannis, Maiestas tanta reposcit</l>
            <l n="1.291">Effigiata coli: miseram ne despice frontem,</l>
            <l n="1.292">Numinis haec forma est: quo se magis explicat arcta</l>
            <l n="1.293">Corporis afflicti facies inhonora lacerna;</l>
            <l n="1.294">Clarius illa refert Christum, cui sustulit omnem</l>
            <l n="1.295">Oris adorandi, Crux opprobriosa decorem.</l>
            <l n="1.296">Divinae fidei coelesti lumine doctus</l>
            <pb n="23"/>
            <l n="1.297">Noverat haec arcana puer, vastam unde futuri</l>
            <l n="1.298">Consilii, parva signavit imagine molem.</l>
            <l n="1.299">
               <add ana="div">13</add> Sic olim ingentem Troiam domiturus Achilles,</l>
            <l n="1.300">Thessalicas perferre nives assuetus, et Ossae</l>
            <l n="1.301">Vincere Centauros, (queis rapta armenta, superbo</l>
            <l n="1.302">Ludus adhuc iuveni fuerant, Chirone stuporem</l>
            <l n="1.303">Non simulante) dedit venturae laudis apertum</l>
            <l n="1.304">Indicium: certo canitur: festina parare</l>
            <l n="1.305">Nescio quid magnum virtus solet: integra quantum</l>
            <l n="1.306">Officiet, viridi praesagit acumine spina.</l>
            <l n="1.307">Quod Caietanus quondam explosurus inanes</l>
            <l n="1.308">Terrigenum pompas, Christi de caede cruentae</l>
            <l n="1.309">Arboris amplexu, Mundi calcare tumentem,</l>
            <l n="1.310">Quo premitur, fastum; fulvoque docebit amicam</l>
            <l n="1.311">Pauperiem praestare auro, Phariisque diurnas</l>
            <l n="1.312">Messibus annonas; inopum maturus in aevi</l>
            <l n="1.313">Mollitie monstravit amor: quo authore vetusta</l>
            <l n="1.314">Christiadum, Coelo caput exaequavit egestas.</l>
            <l n="1.315">
               <add ana="div">14</add> Qua tamen intrepidus face collucente molestum</l>
            <l n="1.316">Virtutis calcavit iter; neque spinea laudis</l>
            <l n="1.317">Terruit infirmas pueri quod semita plantas;</l>
            <l n="1.318">Altius exponam: matres, advertite matres,</l>
            <l n="1.319">Materna ingenuo pietas quid prosit ephaebo.</l>
            <l n="1.320">Functa sui partus praeclara puerpera lucta,</l>
            <l n="1.321">Virgineis supplex infantem devovet aris,</l>
            <l n="1.322">Verbiparae quae suum donat nova Aletha Thienem.</l>
            <l n="1.323">Venturi praesaga parens, tua viscera spectas,</l>
            <l n="1.324">Unde tibi raras docta adpromittis haruspex</l>
            <l n="1.325">E puero palmas: non haec deliria vanae</l>
            <l n="1.326">Sunt artis, qua divinans praecognita Python</l>
            <l n="1.327">Viscera discernit; lumen caeleste docebat,</l>
            <pb n="24"/>
            <l n="1.328">Haec ex te genito praedicere fata puello.</l>
            <l n="1.329">Tunc indigna velut tanto esses pignore mater,</l>
            <l n="1.330">Virgineae supplex matris prolaberis aris;</l>
            <l n="1.331">Infantemque tuum, divo manantibus imbre</l>
            <l n="1.332">Uberibus lactandum offers, Mariaeque tenellum</l>
            <l n="1.333">Cedis Alethea prorsus pietate Thienem.</l>
            <l n="1.334">Grata haec Verbiparae proles; quam mater amoris</l>
            <l n="1.335">Aetherei pavit superae dulcedine flammae.</l>
            <l n="1.336">
               <add ana="div">15</add> Forte nec errarem dicens; quod Virgo papillis</l>
            <l n="1.337">Ambrosiis pressas, tenero stillaverit ori</l>
            <l n="1.338">Delicias lactis, concessit Alethadis isto,</l>
            <l n="1.339">Melliflui linguam veluti dulcescere nimbo.</l>
            <l n="1.340">Hoc scio: virgineus cui casta ornaverat ora</l>
            <l n="1.341">Munieratque pudor, placidos qui mitibus agnos</l>
            <l n="1.342">Moribus expressit, cui religiosa modestus</l>
            <l n="1.343">Ora sequebatur sermo, mirusque pudico</l>
            <l n="1.344">Sanguine distinxit candor; cui propria cessit</l>
            <l n="1.345">Lilia Virginitas, violas demissio, carnis</l>
            <l n="1.346">Vernantes censura rosas, Tolerantia grandes</l>
            <l n="1.347">Extulerat palmas, non sic opulenta fuisset</l>
            <l n="1.348">Virtutum messis; tantae nisi lacteus imber</l>
            <l n="1.349">Virginis, excelsas animi concurrere Coelo</l>
            <l n="1.350">Fecisset dotes; nataeque in pectore flammae,</l>
            <l n="1.351">Abdita Virginei laxassent femina rores.</l>
            <l n="1.352">Fortunate puer! cui nulla benignius astrum</l>
            <l n="1.353">Indulgere dies poterat, neque gratior unquam,</l>
            <l n="1.354">Innocuae quivit signare exordia vitae,</l>
            <l n="1.355">Stellarum aspectus, quo dexteriora periti</l>
            <l n="1.356">Susciperent scribenda tibi praeconia vates.</l>
            <l n="1.357">Quis mihi det primos repetam iam grandior ortus!</l>
            <l n="1.358">Maternos cuperem laetus producere menses; </l>
            <pb n="25"/>
            <l n="1.359">Donec tale meis felix nanciscerer infans,</l>
            <l n="1.360">Illecebris nunquam vacuum, natalibus astrum.</l>
            <l n="1.361">
               <add ana="div">16</add> Sed quia sunt inopes mentis, nec tristia vitae</l>
            <l n="1.362">Initia ignari norunt cognoscere partus;</l>
            <l n="1.363">Tu quaecunque tuam vallare puerpera prolem</l>
            <l n="1.364">Tutela praesente cupis, mox Virginis aram</l>
            <l n="1.365">Verbiparae tenta: cui commendata parenti,</l>
            <l n="1.366">Crescere propitia cernes tua pignora stella.</l>
            <l n="1.367">Par quid agit tacito monitu tua Iuppiter ales,</l>
            <l n="1.368">Implumem radiis quando solaribus aptat</l>
            <l n="1.369">Progeniem; dubios non tantum exploret ut ortus,</l>
            <l n="1.370">Sed potius natam phaebeo ut lumine prolem</l>
            <l n="1.371">Imbuat; excelsis quo prompta volatibus, illos</l>
            <l n="1.372">Postea non timeat, quos Iuppiter excutis ignes:</l>
            <l n="1.373">Lux Aquilis Phaebea favet; vos vestra Mariae;</l>
            <l n="1.374">Quam meliore suus flamma sol filius ornat,</l>
            <l n="1.375">Pignora solicitae matres advolvite Lunae.</l>
            <l n="1.376">Hoc quoque fine colant te Caietane pudicas</l>
            <l n="1.377">Admoneo matres; ut te specialiter apto,</l>
            <l n="1.378">Christipara dulces sistant interprete natos:</l>
            <l n="1.379">Et tua dum multas virtus rapit inclyta matres,</l>
            <l n="1.380">Commendet dubias etiam facundia nuptas.</l>
            <l n="1.381">Virgineae fidei, laetae commissa patentes</l>
            <l n="1.382">Pignora, sydereis imbuta calescere flammis,</l>
            <l n="1.383">Terrenaeque fuga cernent fervere procellae;</l>
            <l n="1.384">Aeternos speculari annos, mentemque suprema</l>
            <l n="1.385">Exercere die: virides horum una salutis</l>
            <l n="1.386">Cura trahet soles: lubricae sic flore iuventae</l>
            <l n="1.387">Illaesam, Coelo hausta parat sapientia prolem.</l>
            <l n="1.388">Non illam Cypria transfiget arundine mollis</l>
            <l n="1.389">Pusio, despicietque tuos Cytherea capillos:</l>
            <pb n="26"/>
            <l n="1.390">Virginei crescunt tali virtute clientes,</l>
            <l n="1.391">Ubere Virgineo pastus sic proficit infans.</l>
            <l n="1.392">
               <add ana="div">17</add> Hac Caietano, mediae post aemula lucis,</l>
            <l n="1.393">Fluxit ab Aurora pietas: hac crescere caepit,</l>
            <l n="1.394">Postea quae virtus facta est heroa, papilla.</l>
            <l n="1.395">Non ille ambigua: (studium puerile) palaestra</l>
            <l n="1.396">Expetiit reliquos cursu superare sodales;</l>
            <l n="1.397">Nulla illum levitas animi, nec ludicra<note resp="GS">Ex:
              ludrica</note> rerum</l>
            <l n="1.398">Blandities, illum non perniciosa fefellit</l>
            <l n="1.399">Charorum improbitas; cunctas hac Virgine cavit</l>
            <l n="1.400">Insidias stella; cui tunc virtutis adultae</l>
            <l n="1.401">Proposita tenerum formabat imagine pectus.</l>
            <l n="1.402">
               <add ana="div">18</add> Nescio spectatos quae gratia maior ephaebos</l>
            <l n="1.403">Provehat, innubis quam fixa modestia frontis;</l>
            <l n="1.404">Haec Caietani laus est, qui montibus aequas</l>
            <l n="1.405">Externis, infans scivit praescribere leges.</l>
            <l n="1.406">Insurgunt imo motae cum corde procellae,</l>
            <l n="1.407">Quas ratio fraenare nequit, vis clausa serenam</l>
            <l n="1.408">Non patitur frontem, patulo sed fervet in ore</l>
            <l n="1.409">Abdita tempestas, propriaque expumat arena.</l>
            <l n="1.410">Corporis hinc motus varii, inconcinnaque fervens,</l>
            <l n="1.411">Atque frequens rapit ora aestus: cum nescit habenis</l>
            <l n="1.412">Mens uti, corpus pariter sua fraena relaxat:</l>
            <l n="1.413">Moribus hinc levitas, pueris petulantia, quales</l>
            <l n="1.414">Sola potest pravos cohibere modestia motus.</l>
            <l n="1.415">Quod Caietano fuerit concinna modestae</l>
            <l n="1.416">Nobilitas frontis, Dominae certissimus index</l>
            <l n="1.417">Mentis erat, quae iure suos cohibebat herili</l>
            <l n="1.418">Fraenabatque aestus: quibus ut puerilis abundat</l>
            <l n="1.419">Mobilitas, quos crebra imae commotio flammae</l>
            <l n="1.420">Acrius infestat; casta sic fronte docebat,</l>
            <pb n="27"/>
            <l n="1.421">Quod divina rudes regeret prudentia curas.</l>
            <l n="1.422">
               <add ana="div">19</add> Aptius assuevit votis impendere tempus,</l>
            <l n="1.423">Deliciisque leves firmare salubribus annos,</l>
            <l n="1.424">Designans precibus certas puer aureus horas,</l>
            <l n="1.425">Taliter expenso sugens pia gaudia Coelo.</l>
            <l n="1.426">Ille etiam amotis repetens loca dissita turbis;</l>
            <l n="1.427">Praesenti contenta Deo laxabat apertis</l>
            <l n="1.428">Vota fibris: quo fine suum conclave decoris</l>
            <l n="1.429">Indigetum telis, parvisque altaribus aptat.</l>
            <l n="1.430">Sedulus hoc ardore puer signabat acerbae</l>
            <l n="1.431">Aetatis flamma, quali tunc pene sepultos</l>
            <l n="1.432">Divorum quondam templis face reddet honores:</l>
            <l n="1.433">Fusarum momenta precum, exactumque colendis</l>
            <l n="1.434">Caelitibus tempus, poterant praedicere multas</l>
            <l n="1.435">Postea protractas curis caelestibus horas;</l>
            <l n="1.436">Quas aetate gravi passim bis quattuor udis</l>
            <l n="1.437">Votorum indulsit iaculis: et iusta precanti</l>
            <l n="1.438">Clepsydra non deerat, gemini cum luminis aequa</l>
            <l n="1.439">Crystallus lacrymis manans, prece currere caepta</l>
            <l n="1.440">Incipiens, plerumque horas stillaverit octo.</l>
            <l n="1.441">Quantus adornandis autem, queis liba sacrati</l>
            <l n="1.442">Mysta litat panis, fervor resplenduit aris,</l>
            <l n="1.443">Ignota Hesperiis non est ea gloria terris.</l>
            <l n="1.444">
               <add ana="div">20</add> Postquam Palladiis aetas matura palaestris</l>
            <l n="1.445">Admonuit, doctae nitendum ad culmina Cyrrhae;</l>
            <l n="1.446">Non opus hic stimulis fuerat; nil scire, virilis</l>
            <l n="1.447">Non passus puer, Aonii dulcedine tractus</l>
            <l n="1.448">Nectaris, illustres in primo limine flammas,</l>
            <l n="1.449">Eximiae ostendit mentis; primoque serenus</l>
            <l n="1.450">Pulvere, venturae clarum dedit omen arenae.</l>
            <l n="1.451">Iamque Stagyreos, pubes ubi strenua blando</l>
            <pb n="28"/>
            <l n="1.452">Non plus Aonidum plectro, sed vindice mentis</l>
            <l n="1.453">Cuspide decertat, statuit decurrere campos:</l>
            <l n="1.454">Iudicio gravis, et verborum insurgere vana</l>
            <l n="1.455">Indocilis lucta, studuit demissior esse,</l>
            <l n="1.456">Quam sapiens: elatae etenim sapientia mentis,</l>
            <l n="1.457">Insanus tumor est, aegro qui vertice turget.</l>
            <l n="1.458">Ac veluti vallis, laetis securius herbis</l>
            <l n="1.459">Coelestes conservat aquas; vehementibus Euris</l>
            <l n="1.460">Expositi, lugent sicci sine gramine montes;</l>
            <l n="1.461">Non aliter demissa animi convalle receptae</l>
            <l n="1.462">Indemnes sophiae manant foecundius undae.</l>
            <l n="1.463">Ingenuas rara didicit feliciter artes</l>
            <l n="1.464">Vi mentis Caietanus: velut omnia punctum,</l>
            <l n="1.465">Sic puncto similis demissio permeat omnes</l>
            <l n="1.466">Palladis, occlusos tumidis capitonibus, hortos.</l>
            <l n="1.467">Cui dederat dignam morum laus inclyta palmam,</l>
            <l n="1.468">Pallas Apollinea dixit quoque digna corolla</l>
            <l n="1.469">Tempora: sic duplici, morum, sophiaeque venustam</l>
            <l n="1.470">Laude, simul Caietani circumdare frontem,</l>
            <l n="1.471">Doctiloquae petiit laurus geminata Stagyrae.</l>
            <l n="1.472">Quem tamen ad leges Clero quia docta ferendas</l>
            <l n="1.473">Advertit genitum Pallas; putat aequius istam</l>
            <l n="1.474">Legibus attribui palmam; Sophiamque benigne</l>
            <l n="1.475">Laturam id novit, si quod deferre probatis</l>
            <l n="1.476">Debuerat decus illa comis, maiore Thienis</l>
            <l n="1.477">Nominis augmento reddat non una Latini,</l>
            <l n="1.478">Caesarei sacrique simul, prudentia iuris</l>
            <l n="1.479">Mox celebrata petit Patavinae templa Minervae,</l>
            <l n="1.480">Templa peregrinae nunquam non culta iuventae:</l>
            <l n="1.481">Non magis hae Phrygio cantatae Antenore sedes</l>
            <l n="1.482">Dedaleae quam sede Deae; quam Troicus olim</l>
            <pb n="29"/>
            <l n="1.483">Hostem habuit sanguis; Veneto nunc cuncta Leone</l>
            <l n="1.484">Pacificante, ipso Troiae pro sanguine pugnat.</l>
            <l n="1.485">
               <add ana="div">21</add> Hic Caietanus consuetae pondere flammae,</l>
            <l n="1.486">Iustinianei studiis incumbere recti,</l>
            <l n="1.487">Quaeque duplex Astraea docet, lucrata forensem</l>
            <l n="1.488">Iura fabam, castam legum tentare medullam</l>
            <l n="1.489">Solicitus pergit: cui ne civilis abesset</l>
            <l n="1.490">Regula correctrix<note resp="GS">Ex: corretrix</note> iuris,
              speculumque videndi</l>
            <l n="1.491">Lucidius recti; Patribus, fideique latinae</l>
            <l n="1.492">Consona, Romulidum discit Decreta Solonum.</l>
            <l n="1.493">Non deerat studio fructus; nam gnarus in omni</l>
            <l n="1.494">Ad legis placitum, rixas componere causa,</l>
            <l n="1.495">Ingenii summam retulit, summamque laboris</l>
            <l n="1.496">Impensi laudem: cui ne sincera deesset</l>
            <l n="1.497">Progenies virtutis, honor: celebrante laborem,</l>
            <l n="1.498">Virtutemque, cita currente per aera fama,</l>
            <l n="1.499">Sumit honorificam Patavina a Pallade laurum.</l>
            <l n="1.500">
               <add ana="div">22</add> Talibus instructum proprii iam nominis alis,</l>
            <l n="1.501">Maiorum propere decorum super alta volantem</l>
            <l n="1.502">Culmina, commonitum Pietas hac voce lacessit!</l>
            <l n="1.503">Caietane probas didicisse fideliter artes,</l>
            <l n="1.504">Et Sophiae publicas traxisse<note resp="GS">ex: ttaxisse</note> ad
              faedera leges,</l>
            <l n="1.505">Teque fatis culta lauros meruisse Minerva,</l>
            <l n="1.506">Laudo simul gratumque habeo: minus evehit istos,</l>
            <l n="1.507">Iuridica lauro signatos fama labores,</l>
            <l n="1.508">Quam festiva tuo Pietas applaudat honori.</l>
            <l n="1.509">Unum est, solicitae quod te perpendere mentis</l>
            <l n="1.510">Conatu cupiam: lauro fortassis adepta,</l>
            <l n="1.511">Palladio fingis positam tibi surgere ponto</l>
            <l n="1.512">Aut Abylam, aut Calpen? curis est addita maior</l>
            <l n="1.513">Meta tuis; minor ista tui finire latentes, </l>
            <pb n="30"/>
            <l n="1.514">Ingenii quae possit opes, est laurea: fidum</l>
            <l n="1.515">Necdum carpis iter, quod te contingere finem</l>
            <l n="1.516">Propositum iubeat, quali te nostra, nec ultra</l>
            <l n="1.517">Ambiguum, tutela parat: prudentia Iuris</l>
            <l n="1.518">Sola, gigantaeam segnis decurret arenam.</l>
            <l n="1.519">Altior excelsae discenda scientia metae</l>
            <l n="1.520">Restat adhuc: satis humanis exculta palaestris</l>
            <l n="1.521">Pectora divinae fidei nutrita papilla,</l>
            <l n="1.522">Ambrosios adeant supremae Palladis amnes,</l>
            <l n="1.523">Ignotaque bibant sacros dulcedine rores.</l>
            <l n="1.524">
               <add ana="div">23</add> Meta tibi Deus est, et Proximus: eia Thiene</l>
            <l n="1.525">His toto te Marte para; compone disertis</l>
            <l n="1.526">Theosophis solertem animum, coelestibus amplam</l>
            <l n="1.527">Imbue dogmatibus mentem; certoque videbis</l>
            <l n="1.528">Intuitu, quantum mundana scientia meta</l>
            <l n="1.529">Proposita distat: superi, quam suadeo, regni</l>
            <l n="1.530">Notitia, aethereis addit nova lumina flammis,</l>
            <l n="1.531">Dilectum faciens minus ignorare Tonantem.</l>
            <l n="1.532">Hic disces veluti generari ignara paternae</l>
            <l n="1.533">Simplicitas mentis, prorsus nihil impare Verbum</l>
            <l n="1.534">Natura gignat; veluti non duplice duplex</l>
            <l n="1.535">Principio persona Deum producat Amorem.</l>
            <l n="1.536">Hic disces veluti mutari nescia mentis</l>
            <l n="1.537">Aeternae bonitas, causis procul omnibus a se</l>
            <l n="1.538">Amotis totum ex nihilo formaverit Orbem,</l>
            <l n="1.539">Angelicae, humanaeque indens, ceu propria menti</l>
            <l n="1.540">Officia, immortale animis cognoscere verum.</l>
            <l n="1.541">Inde scies primi crimen commune parentis,</l>
            <l n="1.542">Et iustam culpae Nemesim; commune solutos</l>
            <l n="1.543">Mortales prima per fata Theandrica noxa.</l>
            <l n="1.544">Mirandum humane carnis, Verbique videbis</l>
            <pb n="31"/>
            <l n="1.545">Laetus connubium: simplex ut hypostasis ambas</l>
            <l n="1.546">Nectat naturas; Hominemque Deumque profari,</l>
            <l n="1.547">Quomodo communi possis idiomate, nosces.</l>
            <l n="1.548">Hic Christi merita, et quales dat Gratia menti</l>
            <l n="1.549">Humanae vires, velui septena favoris</l>
            <l n="1.550">Per signa aetherei, Charitum coelestis inundet</l>
            <l n="1.551">Pectora descensus: tum quo nos fine creatos</l>
            <l n="1.552">Supremum voluit Numen, quo marte mereri</l>
            <l n="1.553">Aeternas decrevit opes, quo tollere culpas</l>
            <l n="1.554">Iudicio, statuitque reis quae vincula, cernes.</l>
            <l n="1.555">Denique currentis vitae spes ardua quidquid</l>
            <l n="1.556">Sperandum Coelo dictat, Coeloque videndum</l>
            <l n="1.557">Proponit secura fides, licet abdita densa</l>
            <l n="1.558">Nocte, tamen vere totum ista scientia pandit.</l>
            <l n="1.559">Et licet a longe rerum hic videatur abyssus;</l>
            <l n="1.560">Excessiva tamen quaedam est, vel limine primo,</l>
            <l n="1.561">Ex rebus, speculoque Deum spectare voluptas.</l>
            <l n="1.562">His ita perspectis summus tua molliet ardor</l>
            <l n="1.563">Viscera: tantarum meditans mysteria rerum,</l>
            <l n="1.564">Authoremqe Deum extolles, purisque calesces</l>
            <l n="1.565">Ignibus; aeternoque petet pia flamma potiri</l>
            <l n="1.566">Numine, terrenis solvi optatura catenis.</l>
            <l n="1.567">Hinc bene cognosces qua proximus arte iuvari,</l>
            <l n="1.568">Et pasci quo pane queat: sit pectore fixum</l>
            <l n="1.569">Officiosa tuis erit ista scientia flammis.</l>
            <l n="1.570">Excepit non vena libens documenta Thiene.</l>
            <l n="1.571">Altius ista piae recolens oracula suadae,</l>
            <l n="1.572">Nil anceps animi, totus coeleste quod audit</l>
            <l n="1.573">Exequitur monitum: numeratque hac Pallade plures</l>
            <l n="1.574">Scrutandis rebus naturae expertibus annos.</l>
            <l n="1.575">Sic Deus agnoscens quondam praeclara daturos</l>
            <pb n="32"/>
            <l n="1.576">Exempla Heroas, mentem his conformibus auget</l>
            <l n="1.577">Praesidiis: divina suae quos dextera laudis</l>
            <l n="1.578">Instrumenta parat, donis praestantibus aptat</l>
            <l n="1.579">Coelestes animos: opulentam aetatis in ipso</l>
            <l n="1.580">Flore, Thieneae spondebant astra futuram</l>
            <l n="1.581">Virtutis messem, quam tot coelestibus, una</l>
            <l n="1.582">Humanisque dabant Charitum rorescere nimbis.</l>
            <l n="1.583">Iam supremum illi probitatis fama ferebat,</l>
            <l n="1.584">Doctrinaeque gradum, cum necdum abstersa, negasset</l>
            <l n="1.585">Maturum membris vultus lanugo vigorem.</l>
            <l n="1.586">
               <add ana="div">24</add> Sed Caietani laudatae illustre iuventae</l>
            <l n="1.587">Produco specimen; charum deflerat acerbis,</l>
            <l n="1.588">Iam Caietanus fatis cessisse parentem;</l>
            <l n="1.589">Fortunaeque haeres scriptus cum fratre paternae,</l>
            <l n="1.590">Is iuvenis, nec factus adhuc vir, caepit opimos,</l>
            <l n="1.591">Munifica in Coelum census praemittere dextra.</l>
            <l n="1.592">Mendicam non ille famem, nec corpora solum,</l>
            <l n="1.593">Membrorumque reos solitus curare labores;</l>
            <l n="1.594">Terrigenam pariter, partis melioris egestas</l>
            <l n="1.595">Si premeret sobolem, proprio gaudebat ab aere,</l>
            <l n="1.596">Subsidia aeternae petere opportuna saluti.</l>
            <l n="1.597">Mox etenim ut vidit, Rampaci ruris aviti</l>
            <l n="1.598">Agrestes animas, crebris non posse diebus,</l>
            <l n="1.599">Liba procul positis accedere mystica templis;</l>
            <l n="1.600">Crebrior incultos ut pasceret ara colonos,</l>
            <l n="1.601">Unde animae peterent animam, construxit herili</l>
            <l n="1.602">Argento, sacram vernis ruralibus aedem.</l>
            <l n="1.603">Neve inopem Christi dos falleret addita nuptam,</l>
            <l n="1.604">Dotales scripsit tabulas, quibus ille perenni,</l>
            <l n="1.605">Duratura coli voluit Mysteria censu.</l>
            <l n="1.606">Flamma Thieneae fuerat rudis ista iuventae.</l>
            <pb n="33"/>
            <l n="1.607">
               <add ana="div">25</add> Hoc lumen mirati omnes, constante futuros</l>
            <l n="1.608">Omine signabant primis fulgoribus ignes:</l>
            <l n="1.609">Tum taciti querunt, qualis se luce theatri,</l>
            <l n="1.610">Utilis hic quondam pandet mortalibus ardor.</l>
            <l n="1.611">Sed quem Christiadum, generosum fata parabant</l>
            <l n="1.612">Casibus Heroem, Clero opportuna daturum</l>
            <l n="1.613">Lumina primaevae fidei; properavit ad ipsum</l>
            <l n="1.614">Christiadum caput, et fidei praetoria, Romam.</l>
            <l n="1.615">Hic didicit qua laude fides, egeatque lacerto</l>
            <l n="1.616">Quo pietas, morum squalet quo pulvere candor,</l>
            <l n="1.617">Quo Patrum virtus vitio calcata prematur;</l>
            <l n="1.618">Ut libatam oculis tam pulchro in corpore labem,</l>
            <l n="1.619">Propitia exempli posset tentare medela.</l>
            <l n="1.620">Summus Apostolica Praesul tum Iulius alter</l>
            <l n="1.621">Eminuit specula, cui commendata Thienis</l>
            <l n="1.622">Admissa est Latiae virtus penetralibus aulae.</l>
            <l n="1.623">Iam Latius Praesul, iam Protonotarius ipse</l>
            <l n="1.624">Audit Apostolicus: (solum primoribus olim</l>
            <l n="1.625">Hic honor accessit ceris, nunc aulica lapsum</l>
            <l n="1.626">Hoc luget fortuna decus: primaeva reliquit</l>
            <l n="1.627">Lux protestantes: postquam Germania passa est</l>
            <l n="1.628">Haereticos Protestantes, nec nominis illud</l>
            <l n="1.629">Roma est passa decus:) prior ad maiora Quirinae</l>
            <l n="1.630">Fata togae gradus iste fuit: nunc Aulicus esse</l>
            <l n="1.631">Disce, pudor, verum, pietas, pro tempore solum</l>
            <l n="1.632">Assumenda tibi est; alio pro tempore, mendax,</l>
            <l n="1.633">Vanus, adulator fias, cui sola placendi</l>
            <l n="1.634">Principibus sit meta tuis: prout expedit, ora</l>
            <l n="1.635">Finge, nec extorris ratio te vellicet aequi.</l>
            <l n="1.636">
               <add ana="div">26</add> Aegeo par Aula mari, quod mille procellis</l>
            <l n="1.637">Fluctuat, optatoque prius quam littore sistat,</l>
            <pb n="34"/>
            <l n="1.638">Innumeras lacerat ponti inclementia puppes.</l>
            <l n="1.639">Interea dum mille quatit praecordia curis,</l>
            <l n="1.640">Suspirare suos portum iubet aula clientes:</l>
            <l n="1.641">Per vada dum laeti multis infamia currunt</l>
            <l n="1.642">Naufragiis, contempta illis discrimina signant,</l>
            <l n="1.643">Immani dubiae fervere cupidine metae.</l>
            <l n="1.644">Meta honor est, portusque simul, sed quo aulica raram</l>
            <l n="1.645">Non laceram portu donat fortuna carinam.</l>
            <l n="1.646">Dicitur Elysiis tota ambitione petitus</l>
            <l n="1.647">Degere honor capis, Charitum quam plurima cingit</l>
            <l n="1.648">Blandities; grataeque flabris ubi mollibus aurae,</l>
            <l n="1.649">Omnem curarum tollunt venientibus aestum.</l>
            <l n="1.650">Hic aulae suprema quies, hic meta laborum,</l>
            <l n="1.651">Mille animis quaesitus honor: replet ille sereno</l>
            <l n="1.652">Elysium vultu: hunc lauri, diademata, fasces,</l>
            <l n="1.653">Pone iacent, veterum cerae, lituique togaeque;</l>
            <l n="1.654">Exercentque auras tituli, celebrisque per omnem</l>
            <l n="1.655">It rumor campum; dextramque ea fascina stipant,</l>
            <l n="1.656">Quae tot votorum iaculis, vel tangere solum</l>
            <l n="1.657">Ambitio terrena petit: maiuscula rerum</l>
            <l n="1.658">Nomina, Pontificum mitrae, Tyriumque galeri,</l>
            <l n="1.659">Purpureaeque decus chlamidis: tum denique sacrae</l>
            <l n="1.660">Maiestatis apex, sedisque insignia, Claves.</l>
            <l n="1.661">
               <add ana="div">27</add> Quae tamen Elysiis, augusta ubi fulget honoris</l>
            <l n="1.662">Regia, adoratis exponat semita campis,</l>
            <l n="1.663">Expediam: Elysios duplex via ducit ad hortos;</l>
            <l n="1.664">Una minus calcata quidem, sed tuta, nec ullum</l>
            <l n="1.665">Passa viatoris spolio gaudere latronem,</l>
            <l n="1.666">Est via virtutis: crebris quae consita spinis,</l>
            <l n="1.667">Obsita dumetis, rigidis asperrima saxis,</l>
            <l n="1.668">Omnem etiam ambiti gustum quae frangit honoris:</l>
            <pb n="35"/>
            <l n="1.669">Inde est, haec rarus quod compita transeat hospes.</l>
            <l n="1.670">Altera difficilis pariter via, dicta favoris:</l>
            <l n="1.671">Aspectu iucunda quidem, qua molliter ipsae</l>
            <l n="1.672">Incedunt Charites; dumis, spinisque carentem,</l>
            <l n="1.673">Quam Cypris illaesa possit decurrere planta.</l>
            <l n="1.674">Infidam tamen esse viam, crebrisque docemur</l>
            <l n="1.675">Funeribus, raptoque viae praedonibus auro;</l>
            <l n="1.676">Famae etiam fato; quibus et spes tollitur omnis,</l>
            <l n="1.677">Elysii nemoris, tutumque ad prima regressum</l>
            <l n="1.678">Otia privati, censent solatia, tecti.</l>
            <l n="1.679">Prima via est spinosa quidem, sed gaudia mille</l>
            <l n="1.680">Virtuti cognata tegit: patet horror ad extra</l>
            <l n="1.681">Difficilis vinci; sed quod latet intus, amaenum est.</l>
            <l n="1.682">Rectus enim, casta, quovis perfunditur actu</l>
            <l n="1.683">Luce animus, pectusque suo splendore serenat;</l>
            <l n="1.684">Subiectasque suo ridentem vertice nubes,</l>
            <l n="1.685">Pectoris innubem virtus conservat Olympum.</l>
            <l n="1.686">Altera laeta foris, sociae cui basia mille</l>
            <l n="1.687">Affigunt Nymphae: patet exporrecta favoris</l>
            <l n="1.688">Plena superficies, sed quod latet intus, acerbum est.</l>
            <l n="1.689">Pectus habent curae, et quae est maxima cura placedi,</l>
            <l n="1.690">Anxia continuo torquet precordia morsu.</l>
            <l n="1.691">Est secura prior quem nulla pericula tangunt,</l>
            <l n="1.692">Naufragiis ignota via, et sine Syrtibus aequor.</l>
            <l n="1.693">Altera confractis tot puppibus horrida salvo</l>
            <l n="1.694">Nec temone spei: totoque natantia ponto</l>
            <l n="1.695">Littoribus lacerae mittunt fragmenta carinae.</l>
            <l n="1.696">Immunis culpae prior est via, tramitis error</l>
            <l n="1.697">Hic nullus, vigili virtus quam mente tuetur.</l>
            <l n="1.698">Altera sed vitio gaudet; seu fanda secundent</l>
            <l n="1.699">Sive nefanda viam, non est quod curat honestus</l>
            <pb n="36"/>
            <l n="1.700">Aulicus, obiectae modo sint ea commoda metae.</l>
            <l n="1.701">Seria prima via est, et falli nescia, qualis</l>
            <l n="1.702">Virtutem decet: at facilem movet altera risum;</l>
            <l n="1.703">Huic totum ridenti etenim quia pendet ab ore</l>
            <l n="1.704">Robur, inane labris postquam ridentibus astrum</l>
            <l n="1.705">Defecisse vident, quae mens pendebat ab uno</l>
            <l n="1.706">Risu, multiplices patitur delusa cachinnos.</l>
            <l n="1.707">Tale est, augustas quod mox intrantibus aulas</l>
            <l n="1.708">Occurrit bivium, quo primum haerere recentes</l>
            <l n="1.709">Incipiunt animae: sed dum sua commoda librant</l>
            <l n="1.710">Quam plerosque viam cernunt decurrere, tentant.</l>
            <l n="1.711">
               <add ana="div">28</add> Hic haesit Caietanus, biviumque praealta</l>
            <l n="1.712">Explorans animi specula, non simplice tritae</l>
            <l n="1.713">Ingemuit terrore viae: et cui aulica laudis</l>
            <l n="1.714">Ambitio, paenalis erat qui lumina fumus</l>
            <l n="1.715">Sauciat, et quem dilecto prae Numine nullus</l>
            <l n="1.716">Solicitabat honor; pro vana nominis umbra</l>
            <l n="1.717">Hanc tentare, avidi maesta quam sorte Quirites</l>
            <l n="1.718">Infamem fecere viam, deliria mentis</l>
            <l n="1.719">Humanae, et tormenta aulae servilia dixit.</l>
            <l n="1.720">Hic animo pendere diu praeclara Thienem</l>
            <l n="1.721">Non passa est virtus; bivii nam laevus amaenum</l>
            <l n="1.722">Monstrabat qui trames iter, virtute magistra</l>
            <l n="1.723">Despexit; filumque viae laudabile dextrae</l>
            <l n="1.724">Arripiens, partum vitio damnavit honorem.</l>
            <l n="1.725">Hic signata licet raris vestigia plantis;</l>
            <l n="1.726">Mox labiis, ea quod virtus impressit, adorat.</l>
            <l n="1.727">Infestant hanc monstra viam, sed lumine solo</l>
            <l n="1.728">Quae virtus Heroa domat: constantior aulae</l>
            <l n="1.729">Occurrit levitas, quae verbis obvia prodit</l>
            <l n="1.730">Compositis, fractoque inter mendacia gestu</l>
            <pb n="37"/>
            <l n="1.731">Officiosa tumet: (praebebit vocibus istis</l>
            <l n="1.732">Indemnem te nulla fides:) facunda perorat</l>
            <l n="1.733">Ut placeat: non quo pulchri fert aurea veri</l>
            <l n="1.734">Semita, discretis linguam committit habenis;</l>
            <l n="1.735">Sed quo mendacis vanus lepor abripit oris</l>
            <l n="1.736">Incautas mentes, falsique tyrannide calcat.</l>
            <l n="1.737">Hisque modis torquendo fidem, vis aulica credit</l>
            <l n="1.738">Extorquere fidem: verum licet oderit aequa</l>
            <l n="1.739">Illa tamen fidei est, stultos qua ludit amantes</l>
            <l n="1.740">Hoc fidei externo seducta colore frequenter</l>
            <l n="1.741">Aula strepit, damnatque suos decepta labores</l>
            <l n="1.742">Nec fraudem experti sapiunt: res mira fatigat</l>
            <l n="1.743">Hic etiam pendentem animum; qui credere Coelo</l>
            <l n="1.744">Falsum dogma putant, certi fallacibus haerent</l>
            <l n="1.745">Pollicitis: quin imo aliquod qui credere Numen</l>
            <l n="1.746">Detrectant, quales atheos saepe educat aula,</l>
            <l n="1.747">Illis, verborum fucis non credere, labes</l>
            <l n="1.748">Est fidei: turgent ambiti melle favoris</l>
            <l n="1.749">Aularum vespae, donec tumor improbus illis</l>
            <l n="1.750">Viscera disrumpat: nec quod semel aula spopondit</l>
            <l n="1.751">Desperare valent, ut nil a Numine sperent.</l>
            <l n="1.752">
               <add ana="div">29</add> Ut veri hanc larvam, sobolemque inspexit Averni</l>
            <l n="1.753">A patre mendaci, matre ambitione profectam,</l>
            <l n="1.754">Expavit Caietanus: verbosaque monstra,</l>
            <l n="1.755">Oris, inassuetis aulae, correxit habenis.</l>
            <l n="1.756">Verba uno solitus vero, non lance futurae,</l>
            <l n="1.757">Ut mos est, librare spei, sperataque linguae</l>
            <l n="1.758">Falsiloquae, certa damnabat lucra ruina.</l>
            <l n="1.759">Hunc probitas inimica aulae, communibus aulae</l>
            <l n="1.760">Exemit studiis: quem si non, certa propinqui</l>
            <l n="1.761">Utilitas, pietasque foro, vanisque solutae</l>
            <pb n="38"/>
            <l n="1.762">Plausibus immisit turbae; nullo ipse fugacis</l>
            <l n="1.763">Illicio pompae, publico spectanda theatro</l>
            <l n="1.764">Ora dabat: cuius puris ex moribus, ullam</l>
            <l n="1.765">Decerpsit nunquam Romana licentia palmam.</l>
            <l n="1.766">Inde etiam patuit, mentis qua is luce niteret</l>
            <l n="1.767">Vaticanus olor, miscere nigrantibus impar</l>
            <l n="1.768">Fontibus Angelicum pectus: socialibus ille</l>
            <l n="1.769">Officiis nunquam tenuit, quos turpe notabat</l>
            <l n="1.770">Colloquium Stygiam solitos potare paludem;</l>
            <l n="1.771">Roribus aethereis, lympha quos coelite potos</l>
            <l n="1.772">Ambrosios vidit ructare salubriter haustus;</l>
            <l n="1.773">Quos animi pietas, castique innoxius oris</l>
            <l n="1.774">Commendabat odor, iura in socialia charos,</l>
            <l n="1.775">Virtutis stabili nexu poscebat Achates.</l>
            <l n="1.776">
               <add ana="div">30</add> Sed quo praecipue statuit subsistere caetu,</l>
            <l n="1.777">Accipe: non molli quo tempore Roma veterno</l>
            <l n="1.778">Obruta, sydereos sorbebat parcius ignes;</l>
            <l n="1.779">Coelica belligero servire coacta Gradivo</l>
            <l n="1.780">Relligio, duros enses, galeasque sonantes,</l>
            <l n="1.781">Pro Patrum vitta, et thuris tractabat acerra.</l>
            <l n="1.782">Ut sileam reliquas morum male cauta ruinas</l>
            <l n="1.783">Quas secum Bellona rapit; sopita iacebat</l>
            <l n="1.784">Cum pietate fides, interque sonantia Martis</l>
            <l n="1.785">Aera, parentalesque inter quas bellicus ignis</l>
            <l n="1.786">Accendit taedas, nuruum lamentia suarum,</l>
            <l n="1.787">Et lacrymas populorum inter, sua funera tristis</l>
            <l n="1.788">Expavit, laceri spectatrix languida mundi.</l>
            <l n="1.789">Hic tamen in publico rerum squalore refulsit</l>
            <l n="1.790">Multorum privata fides; zelumque Latini</l>
            <l n="1.791">Splendoris, sacros non dissimulasse Quirites,</l>
            <l n="1.792">Indicio tunc caetus erat, quem nomine divus</l>
            <pb n="39"/>
            <l n="1.793">Ipse suo titulabat Amor: languebat in ostro;</l>
            <l n="1.794">Postea sed Latio factus dignissimus ostro,</l>
            <l n="1.795">Hic fervebat amor: te Sadolete, Caraffa,</l>
            <l n="1.796">Contarene noto; te Bernardine Sabina</l>
            <l n="1.797">Scotorum de gente (prius tamen addite signis</l>
            <l n="1.798">Mysta Thieneis:) memoro, Romanus amictu</l>
            <l n="1.799">Quos Tyrio vestivit honor: Giberte calebas</l>
            <l n="1.800">Hoc Mathaee choro, ista Lippomane palestra</l>
            <l n="1.801">Certabas; Veronensis duo clara tiarae</l>
            <l n="1.802">Lumina: Coilius hic, hic Consiliarius arsit;</l>
            <l n="1.803">Unde Theatinae votis flagrantibus ambo</l>
            <l n="1.804">Accessere basi, primae pars una quadrigae.</l>
            <l n="1.805">Hoc Dathus, hoc Crispoldus, et hoc fervore Latinus</l>
            <l n="1.806">Emicuit; pluresque alii, glaciata Quirinae</l>
            <l n="1.807">Quos intemperies urbis, sublimibus omnes</l>
            <l n="1.808">Illustres titulis, permovit Amoris in ista</l>
            <l n="1.809">Divini orchestra, flammis caelestibus uri.</l>
            <l n="1.810">Caietanus huic augendo heroa dicavit</l>
            <l n="1.811">Pensa Sodalitio, quod toti insigniter aulae,</l>
            <l n="1.812">Et morum exemplis, fideique calore reluxit.</l>
            <l n="1.813">Hinc reliquos etiam caetus pro mole futuri</l>
            <l n="1.814">Elegit socios, quos ad revocabile vitae</l>
            <l n="1.815">Culmen Apostolicae non designabat inani</l>
            <l n="1.816">Consilio: quae socordi lucescere Clero</l>
            <l n="1.817">Lumina debuerant, alio non aptius igne</l>
            <l n="1.818">Accendi, solo quem Numinis igne putavit.</l>
            <pb n="40"/>
         </div>
         <div type="poesis-liber" n="2">
            <head>THIENEIDOS LIBER SECUNDUS.</head>
            <l n="2.1">
               <add ana="div">1</add> Iam Caietanus genti praefulserat ardens</l>
            <l n="2.2">Romuleae Sydus; Latiaeque probaverat aulae,</l>
            <l n="2.3">Bisgemino solidam fervere cupidine mentem;</l>
            <l n="2.4">Nempe Dei, trahit unde suos quoque proximus ignes.</l>
            <l n="2.5">Ille manus etiam sacro signatus olivo, </l>
            <l n="2.6">(Praesbyterum quod chrisma creat) pro more perunctis</l>
            <l n="2.7">Adscriptus mystis, occisum ab origine mundi,</l>
            <l n="2.8">Aeterno Authori iam rite litaverat Agnum;</l>
            <l n="2.9">Cum patriam repetendi animum, novus ima fatigans</l>
            <l n="2.10">Adiecit fervor. Lucis pertaesa Latinae </l>
            <l n="2.11">Pectora, bullatas aulae ridentia pompas,</l>
            <l n="2.12">Nil vacuus pestringit honor: syncera latere</l>
            <l n="2.13">Affectat virtus, plaususque abiurat inanes.</l>
            <l n="2.14">Ut primum optati reditus sibi facta potestas</l>
            <l n="2.15">Romulei fuit ore Patris, Laurentibus oris </l>
            <l n="2.16">Excedit laetus; nunquam laeta unde recedit</l>
            <l n="2.17">Ambitio; prius Assyriae nisi murice telae</l>
            <pb n="41"/>
            <l n="2.18">Ardeat, et primo rubeat vicinior ostro.</l>
            <l n="2.19">
               <add ana="div">2</add> Aula Palatinos servat Romana clientes,</l>
            <l n="2.20">Fortunae spe quemque suae: si nulla fatigent </l>
            <l n="2.21">Maioris te vota gradus, vel sordidus auri</l>
            <l n="2.22">Absit amor; pictasque suas extendere flammas</l>
            <l n="2.23">Si cupiat; nihil est quo se levis efferat aulae</l>
            <l n="2.24">Gratia, nec charum teneat qua fraude clientem,</l>
            <l n="2.25">Invenit. Umbrosis veluti cum spartea syluis </l>
            <l n="2.26">Retia venator, nil fata timentibus aptat</l>
            <l n="2.27">Viventum gregibus; timidos felicibus ille</l>
            <l n="2.28">Insidiis cervos, leporumque imbellia vexat</l>
            <l n="2.29">Pectora; sed positos praedis terrestribus, altae</l>
            <l n="2.30">Transiliunt Aquilae casses: funesta Thiene </l>
            <l n="2.31">Evasit paribus Latii ludibria pennis.</l>
            <l n="2.32">
               <add ana="div">3</add> Ut patrium tetigit limen, sibi protinus omnem</l>
            <l n="2.33">Interdixit, opum suadent quem commoda, fastum;</l>
            <l n="2.34">Et sua qua posset pietas sudare palaestra,</l>
            <l n="2.35">Sedulus expendit: Patriae mox civicus illi </l>
            <l n="2.36">Occurrit caetus, sanctus cui Dalmata Doctor</l>
            <l n="2.37">Dat nomen; quem non proceres, nonulla colebat</l>
            <l n="2.38">Nobilitas; sed demissae concordia plebis</l>
            <l n="2.39">Formabat fuscum claro sine sanguine corpus.</l>
            <l n="2.40">At Caietanus, cui nil sublimius alta, </l>
            <l n="2.41">Nil maius virtute fuit; feliciter illas</l>
            <l n="2.42">Quas genus, et stirpis quas lux produxerat umbras</l>
            <l n="2.43">Transiliens, vocesque hominum surda aure coercens,</l>
            <l n="2.44">Hanc exercendae menti delegit arenam.</l>
            <l n="2.45">
               <add ana="div">4</add> Amplum hic virtuti stadium: demissio primo</l>
            <l n="2.46">Pulvere certavit: Latiae flos candidus aulae,</l>
            <l n="2.47">Officio Praesul, generis splendore per omnem</l>
            <l n="2.48">Cognitus Hesperiam, non una Pallade clarus,</l>
            <pb n="42"/>
            <l n="2.49">Iungi plebeis tot dona sodalibus orat.</l>
            <l n="2.50">Istane virtutis sunt praemia, rostraque laudis </l>
            <l n="2.51">Caietane tuae? debet sua vellera Sidon</l>
            <l n="2.52">Tali animo; tu plebeis immixta lacernis</l>
            <l n="2.53">Internae pretiosa premes ita pignora gazae?</l>
            <l n="2.54">Quo maerore domus, cuius decus inficis, istam</l>
            <l n="2.55">Percipiet cognata notam? si caetibus ardet </l>
            <l n="2.56">Ille piis, dicent: paribus sua nomina fastis</l>
            <l n="2.57">Scribat, ab antiquis quibus est pia gloria ceris.</l>
            <l n="2.58">Ignavum te fama canet; tibi inesse nec unam</l>
            <l n="2.59">Sanguinis heroi, dicet rea nuntia, guttam.</l>
            <l n="2.60">Ipse tamen nec mendacis convitia famae, </l>
            <l n="2.61">Non agnatorum questus, nec vana loquacis</l>
            <l n="2.62">Extimuit vulgi dicteria; fervidus ista</l>
            <l n="2.63">Crudelem mundi fastum compescere lucta.</l>
            <l n="2.64">Illius <sic>constante</sic> rudis plebs excita voto,</l>
            <l n="2.65">Hoc signis mirata suis accedere lumen, </l>
            <l n="2.66">Totos laeta sinus pandit, gremioque Thienem</l>
            <l n="2.67">Optati recipit caetus; cui fluxit ab isto,</l>
            <l n="2.68">Divini cultus maior Tyrone cupido.</l>
            <l n="2.69">Coepit enim plebs illa novi stimulante sodalis</l>
            <l n="2.70">Doctrina, sacras iterare frequentius aras; </l>
            <l n="2.71">Panis ut aetherei, fuerat cui pene synaxis</l>
            <l n="2.72">Annua, vel summum triplex sancita supremis</l>
            <l n="2.73">Temporibus mensa; aspexit post saepius una</l>
            <l n="2.74">Hebdomas, in viduo panis candore biformem,</l>
            <l n="2.75">(Nam servi formam formae coniunxit herili,) </l>
            <l n="2.76">Pro Vicentinis substare sodalibus Agnum,</l>
            <l n="2.77">In dulcem cunctorum animis flagrantibus escam.</l>
            <l n="2.78">Tunc Caietanus prompta suspendere suada</l>
            <l n="2.79">Devotas solitus mentes, urgebat ab ara</l>
            <pb n="43"/>
            <l n="2.80">Susceptas augere faces; conceptaque vitae </l>
            <l n="2.81">Semina coelesti morum propellere fructu.</l>
            <l n="2.82">
               <add ana="div">5</add> Inde fuisse patet, modici quod clausa sacelli</l>
            <l n="2.83">Sedibus angustis, veluti tumulata catervae</l>
            <l n="2.84">Vulgaris probitas, postquam fervore Thienis</l>
            <l n="2.85">Promicuit, tectis haerere prioribus impar, </l>
            <l n="2.86">Addi plura suae petiit gymnasia flammae.</l>
            <l n="2.87">In domibus queis morbi habitant variaeque malorum</l>
            <l n="2.88">Humana exercent, perimuntque ubi corpora pestes,</l>
            <l n="2.89">Adlegere suis inamaena cubilia curis;</l>
            <l n="2.90">Soliciti Caietano praeeunte sodales, </l>
            <l n="2.91">Obsequii genus omne reis impendere membris.</l>
            <l n="2.92">Insanabilium qua se statione dolorum</l>
            <l n="2.93">Explicat improbitas, largo faetore fluentem</l>
            <l n="2.94">Vix non ore sequi saniem, linguaque mephitim</l>
            <l n="2.95">Sugere, divini calor impellebat amoris. </l>
            <l n="2.96">Quos Augustanos dicunt hac urbe penates,</l>
            <l n="2.97">Morborum sedem, generosus adibat iisdem</l>
            <l n="2.98">Officiis caetus; qui decumbentia prompto</l>
            <l n="2.99">Corpora subsidio, dapibus, monitisque fovebant.</l>
            <l n="2.100">Talibus inventis sese super astra ferebat </l>
            <l n="2.101">Caietani ardor, qui ne sibi viveret uni,</l>
            <l n="2.102">Amplecti reliquos docuit pia pensa sodales.</l>
            <l n="2.103">
               <add ana="div">6</add> Post ubi morbosa fluxissent gymnade plures,</l>
            <l n="2.104">Naviter impensi curis insuavibus anni,</l>
            <l n="2.105">Non sperato iterum patriam, charosque reliquit </l>
            <l n="2.106">Discessu socios, Venetamque immigrat in urbem.</l>
            <l n="2.107">Sed quali patriam, veteresque reliquerit aedes</l>
            <l n="2.108">Consilio, Venetosque adiit quo Numine, pandam.</l>
            <l n="2.109">Virtutis stadium multarum errore viarum,</l>
            <l n="2.110">Infestare solet Stygius, qui nostra procurat </l>
            <pb n="44"/>
            <l n="2.111">Damna canis; facilesque probis quoque mentibus orcus</l>
            <l n="2.112">Insidias, hoc hoste parat: sua retia rarus</l>
            <l n="2.113">Numinis evadit cultor: nisi provida syrtes</l>
            <l n="2.114">Pectora, solertis caveant temone magistri;</l>
            <l n="2.115">Vix dabit illaesas pelagi fallacia puppes. </l>
            <l n="2.116">Haec quoque solicitum tenuit laudata Thienem</l>
            <l n="2.117">Cura: suam dubiae ne tempestate procellae,</l>
            <l n="2.118">Luderet incautam Ditis vesania mentem;</l>
            <l n="2.119">Experti rectoris opem, quo praeside posset</l>
            <l n="2.120">Currere felici, vitae per lubrica, planta, </l>
            <l n="2.121">Strenuus admisit; proprii cui subdidit omnes</l>
            <l n="2.122">Arbitrii motus, animaeque remisit habenas.</l>
            <l n="2.123">Libertina etenim quamvis innata cuique</l>
            <l n="2.124">Fraena regat ratio, vindexque coerceat aequi</l>
            <l n="2.125">Flamma reos aestus; crebro tamen omnibus impar </l>
            <l n="2.126">Motibus, a vera morum deflectit amussi,</l>
            <l n="2.127">Cum proprius, ficti delusus imagine veri, </l>
            <l n="2.128">Praedominatur amor, pravus consultor honesti.</l>
            <l n="2.129">Hinc Caietanus proprii ne damna subiret</l>
            <l n="2.130">Arbitrii, pleno cuidam se iure regendum </l>
            <l n="2.131">Commisit mystae, quem commendabat Iberi</l>
            <l n="2.132">Ordo patris, cuius noctis sub imagine mater</l>
            <l n="2.133">Eniti sibi visa canem, qui luce rotatae</l>
            <l n="2.134">Ore facis totum radiis impleverat orbem.</l>
            <l n="2.135">Protinus agnovit, se subicientis alumni </l>
            <l n="2.136">Virtutes hic mysta sui; cui maior in imis</l>
            <l n="2.137">Qui latuit, mentis, patuit, penetralibus ignis,</l>
            <l n="2.138">Quam capiat natale solum: Vicentia tantis</l>
            <l n="2.139">Aequam materiem non est potis addere flammis.</l>
            <l n="2.140">Atque suis maior dum quaeritur area palmis, </l>
            <l n="2.141">Occurrunt Veneta extremis exercita semper</l>
            <pb n="45"/>
            <l n="2.142">Tecta malis, celebres spondis fatalibus aedes;</l>
            <l n="2.143">Digna palaestritis insignibus area, quales</l>
            <l n="2.144">Terrenis nudos affectibus, aptat olivo</l>
            <l n="2.145">Coelesti divinus amor: quos ulcera, pestes, </l>
            <l n="2.146">Pus, sanies, et morborum non una mephitis</l>
            <l n="2.147">Mirantur secum invicta confligere lucta.</l>
            <l n="2.148">Quod spectata etiam lucro maiore probari</l>
            <l n="2.149">Posset ibi populis pietas, migrare Thienem</l>
            <l n="2.150">Natali tellure monet, patriaeque penates </l>
            <l n="2.151">Mutare Adriacis, cordis iubet arbiter undis.</l>
            <l n="2.152">Nil contra opponit: summi ceu iussa Tonantis</l>
            <l n="2.153">Amplectens, animae electus quae oracula censor</l>
            <l n="2.154">Exposuit: miserae mox cuncta domestica plebi</l>
            <l n="2.155">Auxilia indulgens, propriis res usibus aptas, </l>
            <l n="2.156">Egregium turbae spolium dispersit egenae.</l>
            <l n="2.157">
               <add ana="div">7</add> His vacuus, subito Venetae se credidit urbi;</l>
            <l n="2.158">Quam tali fervore petit, cui Nereus ipse</l>
            <l n="2.159">Cedat, et aethereis cedat Thetis aemula flammis.</l>
            <l n="2.160">Nereides Venetae quibus est ea Regia curae, </l>
            <l n="2.161">Quam vitreis fundavit aquis, tutoque locavit</l>
            <l n="2.162">Gurgite pax, et honor, sapientia, copia rerum,</l>
            <l n="2.163">Nobilitas, robur, procerum tranquilla potestas,</l>
            <l n="2.164">Maiestas, populique fides, industria, candor,</l>
            <l n="2.165">Et pietas regni tutrix fidissima vestri; </l>
            <l n="2.166">En vera Adriacas pietatis imago per undas</l>
            <l n="2.167">Fertur, et in Venetis figi petit aedibus hospes,</l>
            <l n="2.168">Ut patriae, Thracem fortasse timentis Erinnym,</l>
            <l n="2.169">Promoveat veteres, populi pietate triumphos.</l>
            <l n="2.170">Excipite hoc patriae sydus, radiosque serenae </l>
            <l n="2.171">Libate Aurorae: lucem quam nobile fundit</l>
            <l n="2.172">Pectus, Bistoniae lux est contraria lunae.</l>
            <pb n="46"/>
            <l n="2.173">Insanas acies, Aegei barbara ponti</l>
            <l n="2.174">Carbasa, funestam populis portantia cladem,</l>
            <l n="2.175">Aetherea nullus pietate potentius ensis </l>
            <l n="2.176">Dissipat: ista tuo tutissima tela Leoni</l>
            <l n="2.177">Fert Caietanus: pietas secura duellat,</l>
            <l n="2.178">Damnaque lunato parat opprobriosa tyranno.</l>
            <l n="2.179">
               <add ana="div">8</add> Urbs ea Bistonii concussa timore Gradivi,</l>
            <l n="2.180">Illius Rhodias audivit territa palmas, </l>
            <l n="2.181">Latius Ismariae cornu protendere lunae;</l>
            <l n="2.182">Seque peti timuit, cuius vicina furori</l>
            <l n="2.183">Prostabant, lota aequoreo duo gurgite regna;</l>
            <l n="2.184">Cyprus, et Aegeae tellus Minoia Cretae.</l>
            <l n="2.185">Thracum crescentis sed ne terroribus astri, </l>
            <l n="2.186">Maesta fatigarent pavidi praecordia cives,</l>
            <l n="2.187">Occurrit Caietanus; bellique minacem,</l>
            <l n="2.188">Votorum iaculis docuit restinguere flammam.</l>
            <l n="2.189">Extemplis, verbisque pius popularia Rhetor</l>
            <l n="2.190">Pervasit corda, et qualem Bizantia cladem </l>
            <l n="2.191">Cornua, quam Rhodii flammam ostendere triumphi,</l>
            <l n="2.192">Dispulit attriti supplex facundia vulgi.</l>
            <l n="2.193">Adriaci Heroes, quantae sit vestra Thieni</l>
            <l n="2.194">Prosperitas, Urbisque salus, et gloria curae,</l>
            <l n="2.195">Quod vestri videre patres, et sera videbit </l>
            <l n="2.196">Posteritas: et vos ipsi spectatis amicae</l>
            <l n="2.197">Praesidium dextrae; vestris nam puppibus ille</l>
            <l n="2.198">Tutor adest, vestris animis dat robur, et armis</l>
            <l n="2.199">Thraca premit vestris: cuius non vile tulistis</l>
            <l n="2.200">Indicium; Caietani cum luce Pelasgam, </l>
            <l n="2.201">(Praesentis quae prima fuit victoria Martis)</l>
            <l n="2.202">Prostratam vestris vidistis Leucada signis.</l>
            <l n="2.203">Ille, sequens etiam vestris cum viribus annus</l>
            <pb n="47"/>
            <l n="2.204">Argolidas premeret, Thracum obstatura fugavit</l>
            <l n="2.205">Agmina, luce sua; cum vos hostilibus idem </l>
            <l n="2.206">Ditaret spoliis: contra bis millia quinque</l>
            <l n="2.207">Bistonidum, cum nec vestrum bis mille fuissent,</l>
            <l n="2.208">Praeclaram Venetis laurum dedit annuus armis.</l>
            <l n="2.209">Vester id agnovit grandi pietate Senatus,</l>
            <l n="2.210">Decrevitque diem; totius solemnibus Urbis </l>
            <l n="2.211">Auspiciis, quo Bistoniae spolia ampla Dianae</l>
            <l n="2.212">Propitiam statuit sacrare Thienis ad aram, *</l>
            <l n="2.213">Augustum Martis signum, Caudasque minaces,</l>
            <l n="2.214">Caudas, Ismarii Labarum fatale Gradivi.</l>
            <l n="2.215">Vestra secundavit duplici qui bella Thiene </l>
            <l n="2.216">Caudarum spolio; veluti prolixa ferocis</l>
            <l n="2.217">Cauda est finis equi; bello dabit ille secundum,</l>
            <l n="2.218">Deposito duplici Caudarum pignore, finem.</l>
            <l n="2.219">
               <add ana="div">9</add> Ast ubi solicitum pietas tenet ista Thienem,</l>
            <l n="2.220">Laurentes iterum cordis iubet arbiter oras, </l>
            <l n="2.221">Romanamque urbem petere: is mandata magistri,</l>
            <l n="2.222">Non aliter quam si Coelo signata tulisset</l>
            <l n="2.223">Angelus exequitur, constans decreverat omnes</l>
            <l n="2.224">Qui motus animae electo substernere mystae!</l>
            <l n="2.225">Demissae specimen mentis, propriique subacti </l>
            <l n="2.226">Prodigium sensus! qui iam felicibus auris,</l>
            <l n="2.227">Solvebat solida virtutum puppe, gelatum</l>
            <l n="2.228">Culparum pelagus, vultuque annosa fugabat</l>
            <l n="2.229">Monstra, reversutis vix prima ad limina noxis;</l>
            <l n="2.230">Praesidis imperio meriti fastigia fundat; </l>
            <l n="2.231">Cui sola inceptum, praeerat quae motibus imis,</l>
            <l n="2.232">Sistere relligio poterat consoria cursum. </l>
            <note>(* Actum anno 1685. die 12. Septembris.)</note>
            <pb n="48"/>
            <l n="2.233">Eximiae menti licet hinc humana negasset,</l>
            <l n="2.234">(Talpa ad divinum lumen:) prudentia laudem;</l>
            <l n="2.235">At novit Caietanus quam fortiter omnes </l>
            <l n="2.236">Sustentat virtutum actus, illustrat, et ornat,</l>
            <l n="2.237">Arbitrii domitrix proprii submissa voluntas.</l>
            <l n="2.238">Mergitur in vitium virtus, ea quando relicto</l>
            <l n="2.239">Praesidis imperio, Icariis vult surgere pennis.</l>
            <l n="2.240">Ac velut hostiles bello lacerare phalanges, </l>
            <l n="2.241">Materia est laudis; quod si Ducis edita pugnam</l>
            <l n="2.242">Iussa vetent, reus est, properat qui ad proelia miles.</l>
            <l n="2.243">Amittit non iussa suum victoria nomen.</l>
            <l n="2.244">Victor erat, vetitis iuvenis nisi Manlius armis</l>
            <l n="2.245">Pugnasset, quemque intrepidi vigor extulit ensis, </l>
            <l n="2.246">Depressit vetitum patris; cui bellica grandes</l>
            <l n="2.247">Gloria spondebat lauros, patris ira cupressos</l>
            <l n="2.248">Erexit, natique scelus mucrone piavit.</l>
            <l n="2.249">Interdum generosus ovat sine sanguine pulcher</l>
            <l n="2.250">Imperii facilis miles: velut ille, prehensum </l>
            <l n="2.251">Cum gladio peteret, iugulo iam proximus, hostem,</l>
            <l n="2.252">Opportuna cava mox ut fuit hora receptus</l>
            <l n="2.253">Significata tuba, dextram, gladiumque repressit:</l>
            <l n="2.254">Qui melius, tulit, esse hosti quoque credere vitam,</l>
            <l n="2.255">Iussa Ducis monitas quam detrectare phalanges, </l>
            <l n="2.256">Et vetitum hostili satiare cadavere ferrum.</l>
            <l n="2.257">Non aliter Caietanus, cui pectoris omne</l>
            <l n="2.258">Subdidit arbitrium, Mystae demissus obedit.</l>
            <l n="2.259">
               <add ana="div">10</add> Roma tuis iterum sese nova montibus infert</l>
            <l n="2.260">Lampas, Apostolici faenus factura talenti: </l>
            <l n="2.261">Maior ut in modio lateat lux prodit ab undis</l>
            <l n="2.262">Adriacis, sacro Latium quae vestiat igne:</l>
            <l n="2.263">Excipe Roma istam, non quam sudaria celant,</l>
            <pb n="49"/>
            <l n="2.264">Ad pia lucrosam reducem commercia gazam;</l>
            <l n="2.265">Sed qualem media fulgere videbis in urbe, </l>
            <l n="2.266">Unde sacrae fieri poterunt lucra grandia mensae,</l>
            <l n="2.267">Coeleste internis cumulantis amoribus aurum.</l>
            <l n="2.268">Hic subito veteris petit Oratoria templi</l>
            <l n="2.269">Quo divus fervebat amor: fugit antra Cyclopum</l>
            <l n="2.270">Lucens, aeterno decoctum sole, metallum. </l>
            <l n="2.271">
               <add ana="div">11</add> Cum sua bis quattuor non multum excederet aetas</l>
            <l n="2.272">Lustra, ruinosum cupiit componere Cleri</l>
            <l n="2.273">Exemplo constante decus, quo fine vetustam,</l>
            <l n="2.274">Pectore versabat Cleri producere normam,</l>
            <l n="2.275">Quem pietas, rerumque hilaris contemptus, in unum </l>
            <l n="2.276">Formaret corpus, votis quod Roma ligaret.</l>
            <l n="2.277">Pectoris arcanum lumen, Coeloque receptum</l>
            <l n="2.278">Quo cautus iaceret semen, formamque futuri</l>
            <l n="2.279">Detegeret Cleri, dubius non haesit, amicum</l>
            <l n="2.280">Ut primum occurrit pectusque fidesque Carafae. </l>
            <l n="2.281">Iste Theatinae Praesul dignissimus urbis,</l>
            <l n="2.282">Cuius Roma fidem, robur, zelumque tuendae</l>
            <l n="2.283">Supremae Sedis, profligandaeque talentum</l>
            <l n="2.284">Haereseos, multaque instructum Pallade pectus</l>
            <l n="2.285">Mature inspexit, quando florentibus annis </l>
            <l n="2.286">Censuit et mitra dignum, Missusque Britannae</l>
            <l n="2.287">Praeclarum Latii lumen resplenduit aulae.</l>
            <l n="2.288">Dignus supremo Romae cui postea Mystae,</l>
            <l n="2.289">Incesti regis post funera, postque sepultum</l>
            <l n="2.290">Henrici nomen, regnante patri impare nata, </l>
            <l n="2.291">Ad lumen fidei, heu modicum! vitale reversus</l>
            <l n="2.292">Oscula adoratis pedibus deponeret Anglus.</l>
            <l n="2.293">Tot titulis insigne caput, cui stemmatis ingens,</l>
            <l n="2.294">Virtutum meritis cessit maioribus aura,</l>
            <pb n="50"/>
            <l n="2.295">Accassit Caietanus; quem pone latentem </l>
            <l n="2.296">Primum deposuit flammam, sic orsus amicam</l>
            <l n="2.297">
               <add ana="div">12</add> Affari mentem: scis illustrissime Praesul.</l>
            <l n="2.298">Corruptas teneat qualis vesania gentes,</l>
            <l n="2.299">Nostraque fatali ploras vitiata phrenesi</l>
            <l n="2.300">Tempora; iamque homines ratio, iam vera reliquit </l>
            <l n="2.301">Mortales probitas: nullumne infraenibus ausis</l>
            <l n="2.302">Auxilium superest? morbos qui tollere curat,</l>
            <l n="2.303">Morbi opus est cusam perimat; qua sospite, fractis</l>
            <l n="2.304">Nulla potest umquam labes excedere membris.</l>
            <l n="2.305">Nec, reor, ignoras quae se praesentibus offert </l>
            <l n="2.306">Caussa malis; excors Clerus quem publica morum</l>
            <l n="2.307">Arguit improbitas, vitaeque licentia foedat,</l>
            <l n="2.308">Impura similem sibi format imagine plebem:</l>
            <l n="2.309">Cuius ab extemplo, proprios quia subdita mores</l>
            <l n="2.310">Ducit ovis, lupus evadit, cum praeside spectat </l>
            <l n="2.311">In pastore lupum: Clerum rediviva reformet</l>
            <l n="2.312">Si pietas, arisque sacris si certa priorem</l>
            <l n="2.313">Regula restituat cultum, non vana serenat</l>
            <l n="2.314">Spes animum, quod correctis pastoribus, aegrae</l>
            <l n="2.315">Et culpis lacerae stringent sua vulnera gentes. </l>
            <l n="2.316">Nunc ego quod tanto medium reor utile damno,</l>
            <l n="2.317">Percipe: si veterem primaeva ab origine Clerum</l>
            <l n="2.318">Quis revocet, caetuque novo monumenta vetusti</l>
            <l n="2.319">Exprimat ardoris, sperasne salubre futurum</l>
            <l n="2.320">Corrupto id speculum Clero, quo propria cernat </l>
            <l n="2.321">Naufragia, aspiciatque suas hac luce ruinas?</l>
            <l n="2.322">Unde revelatas quando cognoverit error</l>
            <l n="2.323">Communis maculas, et Cleri munia, vivum</l>
            <l n="2.324">Suggeret exemplar; stimulis praesentibus acti,</l>
            <l n="2.325">Et poterunt proprias luce hac extergere labes, </l>
            <pb n="51"/>
            <l n="2.326">Errantemque gregem virtute accendere mystae.</l>
            <l n="2.327">Nam proprio morum plebeia colore sacerdos</l>
            <l n="2.328">Pectora depingit: purgati gloria Cleri</l>
            <l n="2.329">Est eadem, quae esset purgati gloria mundi.</l>
            <l n="2.330">Haec an vera putas? quo subsistente, Caraffa </l>
            <l n="2.331">Respondet: plane esse scias sic ista Thiene</l>
            <l n="2.332">Indubitata mihi, nostra ut te mente loquutum</l>
            <l n="2.333">Esse putem; patuisse tibi reor abdita cordis</l>
            <l n="2.334">Sensa mei: sic ipse ream dum volvo fluentis</l>
            <l n="2.335">Aevi duritiem, tacitus persaepe resolvo, </l>
            <l n="2.336">A Clero hanc saevire luem, cui fluxa voluptas</l>
            <l n="2.337">Omnem coelestis vitae proscripsit odorem.</l>
            <l n="2.338">Sed quod proponis suave est, validumque relatis</l>
            <l n="2.339">Praesidium aerumnis: quando o descendere pronis</l>
            <l n="2.340">In columem commune viris, hoc Sydere lumen </l>
            <l n="2.341">Aspiciam? votum quando concurret in unum</l>
            <l n="2.342">Formatrix veteris turba optatissima Cleri?</l>
            <l n="2.343">Spes desiderio minor est, leviorque: reponit</l>
            <l n="2.344">Tum Caietanus: lumen quod fluxit ab astris</l>
            <l n="2.345">Haud vacuum est: hilari mox subicit ore Caraffa: </l>
            <l n="2.346">O utinam scirem, lumen cui tale dedissent</l>
            <l n="2.347">Sydera, concepto cuperem comes esse calori,</l>
            <l n="2.348">Argueremque pia Clerum novitate: Thiene</l>
            <l n="2.349">Excipit: in medio positus splendore Quiritum</l>
            <l n="2.350">Qua luces pietate sat est; exempla sequuntur </l>
            <l n="2.351">Virtutis mitrata tuae fastigia: perge</l>
            <l n="2.352">Romuleis probitate ista lucere tiaris.</l>
            <l n="2.353">Sed mea qua cupiat tenuis sudare palaestra</l>
            <l n="2.354">Sedulitas; librata diu, Coeloque petita</l>
            <l n="2.355">Consilia exponam: Clerum formare recentem </l>
            <l n="2.356">Est animus, qui primaevos, quibus una fideles</l>
            <pb n="52"/>
            <l n="2.357">Mens fuit, officiis et paupertate sequatur,</l>
            <l n="2.358">Lege pari, paribus votis, nec dispare rerum</l>
            <l n="2.359">Fluxarum, data nulla quibus solertia, cura.</l>
            <l n="2.360">Hic expecto tui, Praesul lectissime, lucem </l>
            <l n="2.361">Iudicii, num dicta probas? praestoque Caraffa:</l>
            <l n="2.362">Dicta probo, sociumque volo me iungere flammis</l>
            <l n="2.363">Caietane tuis: hoc est quod saepe quieta</l>
            <l n="2.364">Mens agitat, spreto Clerum componere Mundo.</l>
            <l n="2.365">Caietanus huic: mea quod, dignissime praesul, </l>
            <l n="2.366">Vota probas, satis est; nostrae qui lumen opacae</l>
            <l n="2.367">Immisit menti, caeptis dabit utile nostris</l>
            <l n="2.368">Auxilium Deus: adstringi sed legibus optas</l>
            <l n="2.369">Tu quoque propositis praesul? reus Urbis, et Orbis</l>
            <l n="2.370">Arguerer, quando imprudens tua vota probarem. </l>
            <l n="2.371">Sanctum carpis iter, siste hic; nam conspicit alto</l>
            <l n="2.372">Virtutem quam Roma gradu, publicaeque saluti</l>
            <l n="2.373">Propitiam, modicis privatam degere tectis</l>
            <l n="2.374">Non patitur: talis mene ergo, Caraffa subinfert,</l>
            <l n="2.375">Caietane, putas animi, qui aurata Latinae </l>
            <l n="2.376">Vincula non valeam, nolimque exolvere pompae?</l>
            <l n="2.377">Tecum pauper ero; paupertatemque tiarae,</l>
            <l n="2.378">Et pastorali virgae praeferre, rogatus</l>
            <l n="2.379">Clemens posse dabit. Sed et his immobilis haesit</l>
            <l n="2.380">Caietanus adhuc, nec vota audire Caraffae </l>
            <l n="2.381">Sustinuit: cui ille: meos si spreveris aestus</l>
            <l n="2.382">Caietane, aequum cum iudicis ante tribunal</l>
            <l n="2.383">Venero supremi, de te querar: atque locatis</l>
            <l n="2.384">In terra genibus, socium ne desere, moerens</l>
            <l n="2.385">Ingeminat. Flexit dubium vox ista Thienem; </l>
            <l n="2.386">Qui genibus pariter positis ait: inclyte praesul,</l>
            <l n="2.387">Te mihi desertum poterit lux dicere nulla.</l>
            <pb n="53"/>
            <l n="2.388">Tum se fraternis stringunt amplexibus ambo:</l>
            <l n="2.389">Erumpens etiam lavit pia lacryma, Turris</l>
            <l n="2.390">Fundamenta novae, quae semper ovantia promet </l>
            <l n="2.391">Haereticas contra, fidei vexilla, catervas.</l>
            <l n="2.392">Expressis vultu lacrymis, non sanguine, muri</l>
            <l n="2.393">Immaduere isti: fraternus moenia tinxit</l>
            <l n="2.394">Dum tibi Roma cruor, magno maerore Quirinus</l>
            <l n="2.395">Nascentem affecit genitor; tibi lacryma muros </l>
            <l n="2.396">Quos posuit, fideique tuae novus Ordo locavit,</l>
            <l n="2.397">Ad tua complexa es gaudens solatia, Roma.</l>
            <l n="2.398">
               <add ana="div">13</add> Ut primum iunxere animos flagrantibus una</l>
            <l n="2.399">Incumbunt studiis, veterum nova surgat ut ortu</l>
            <l n="2.400">Felici patrum soboles, caetuque recenti </l>
            <l n="2.401">Primaevum referat, vitaeque et munere Clerum.</l>
            <l n="2.402">Sed quia sacratis non est fas ponere mithram</l>
            <l n="2.403">Praesulibus, positoque pedo deflectere coetus</l>
            <l n="2.404">Ad iuga claustralis, veteri nisi rite soluto</l>
            <l n="2.405">Connubio, summae liceat sibi munere mithrae; </l>
            <l n="2.406">Talis Apostolica fuit expectanda Caraffae</l>
            <l n="2.407">A sede extincti nexus, votique facultas:</l>
            <l n="2.408">Quod licet initio, sine spe prope fecerit ingens</l>
            <l n="2.409">Fama viri; fierique istam non passa rapinam</l>
            <l n="2.410">Roma sibi, iam pene reas damnare Caraffae </l>
            <l n="2.411">Orsa faces: sed distracti praegrande talenti</l>
            <l n="2.412">Speratum faenus, Cleri quod tota rependet</l>
            <l n="2.413">Posteritas, dubios patuit flexisse Quirites.</l>
            <l n="2.414">Tunc nova bisgemino emersit fundata parente</l>
            <l n="2.415">Relligio: Caietanus felicibus author </l>
            <l n="2.416">Consiliis, socio facit hoc commune Caraffae,</l>
            <l n="2.417">Esse decus; queis vota aether, et Roma secundat,</l>
            <l n="2.418">Vinculaque immoto firmat solemnia nexu;</l>
            <pb n="54"/>
            <l n="2.419">Procidui sacrae Matris cum Virginis arae,</l>
            <l n="2.420">Praesulibus Latiae subiere stupentibus aulae, </l>
            <l n="2.421">In Vaticano iuga relligiosa sacello.</l>
            <l n="2.422">
               <add ana="div">14</add> Interea scissum stygiis vitiaverat Orbem</l>
            <l n="2.423">Pluto dolis, grandique rotans ea saecula motu</l>
            <l n="2.424">Obruerat tumidis rabies lethaea procellis.</l>
            <l n="2.425">Pestiferum vomuit styx immansueta venenum, </l>
            <l n="2.426">Impuram emittens Martino authore mephytim:</l>
            <l n="2.427">Is Martinus erat; sed non Martinus is ille,</l>
            <l n="2.428">Quem chlamys aeterno decorat divisa trophaeo;</l>
            <l n="2.429">Is Martinus erat, passi a quo tela Tonantis</l>
            <l n="2.430">Divisa infami fuit inconsutilis ausu. </l>
            <l n="2.431">Teutonicas primum Styx haec invaserat oras,</l>
            <l n="2.432">Post etiam Ausonias ea serpere coepit in urbes,</l>
            <l n="2.433">Quas libertatis larva peregrina volebat</l>
            <l n="2.434">Fallere Relligio: multis haec visa probari</l>
            <l n="2.435">Aurea libertas; libertas ferrea dicam, </l>
            <l n="2.436">Cui Brontes, steropesque et nudus membra Pyracmon,</l>
            <l n="2.437">Formabat stygia duras incude catenas.</l>
            <l n="2.438">Quis modo vesano occurret Podalirius orbi</l>
            <l n="2.439">Ut serpens virus medicis exterminet haerbis?</l>
            <l n="2.440">Nunc Amythaonii cuperem generosa Melampi </l>
            <l n="2.441">Pharmaca, stultiloquam docti curare phrenesim:</l>
            <l n="2.442">Ferte modo, tribuit quales Epidaurius undas</l>
            <l n="2.443">Morborum domitor: sed proh dolor! ista reposcunt</l>
            <l n="2.444">Vulnera maiores, quas unica sydera norunt</l>
            <l n="2.445">Mittere suppetias: non hos domat unda furores, </l>
            <l n="2.446">Opprimit atractum panacis nec id herba venenum.</l>
            <l n="2.447">
               <add ana="div">15</add> Tempus erat quando ventorum praepete penna,</l>
            <l n="2.448">Altitonans pigram fuerat delatus ad Arcton;</l>
            <l n="2.449">Atque Lycaonium qua cardine volvitur astrum</l>
            <pb n="55"/>
            <l n="2.450">Preteriens, volvit stellatos visere campos: </l>
            <l n="2.451">Inde etiam tenuis punctum dum conspicit orbis,</l>
            <l n="2.452">Corruptas cernit sacris obsistere terras</l>
            <l n="2.453">Ritibus, inque feros sensim concedere mores.</l>
            <l n="2.454">Rarus honor fuerat superis, vix ara Tonantis</l>
            <l n="2.455">Puro thure calens: perversis moribus aequas </l>
            <l n="2.456">Calcatas vidit non posse resurgere leges.</l>
            <l n="2.457">His visis rutilam vibrans Astraea mochaeram,</l>
            <l n="2.458">Augustum accedit Numen, quam pone severa</l>
            <l n="2.459">Adstabat vindex, et quae decreta Tonantis</l>
            <l n="2.460">Exequitur Nemesis; quarum prior orsa supremum </l>
            <l n="2.461">Affari Numen; paenis ultricibus, inquit,</l>
            <l n="2.462">Nunc opus est; orbemque reum, iustissime rerum</l>
            <l n="2.463">Arbiter, aequa tuae premat est opus ultio dextrae:</l>
            <l n="2.464">Nec mora sit paenae, nisi plura audere superbos</l>
            <l n="2.465">Terrigenas, pluresque sequi sine vindice paena </l>
            <l n="2.466">Expectas culpas: animis brutalibus aequat</l>
            <l n="2.467">Mortales scelerum feritas: non restat inausum,</l>
            <l n="2.468">Vel quod mortales pudeat committere crimen.</l>
            <l n="2.469">Dixerat haec Astraea; ensemque armata parabat</l>
            <l n="2.470">Ultorem Nemesis; sed iusto adversa furori, </l>
            <l n="2.471">Sic Pietas est visa loqui: pater optime Mundi,</l>
            <l n="2.472">Terrigenumque sator, cuius sapientia tantum,</l>
            <l n="2.473">Quod fecit, conservat opus, tua supplice vultu</l>
            <l n="2.474">Ora peto, iustamque tui spontanea regni</l>
            <l n="2.475">Et virgam veneror Pietas, et culmen adoro, </l>
            <l n="2.476">Quas Astraea Soror tulit indignata querelas,</l>
            <l n="2.477">Atque hominum, dixit, saevis matura flagellis</l>
            <l n="2.478">Probra; gemens, ploransque tuli; non nescia, culpas</l>
            <l n="2.479">Terrigenum ultricis Nemesis tormenta mereri,</l>
            <l n="2.480">Atque tuam, scelerum cumulata piacula iustam </l>
            <pb n="56"/>
            <l n="2.481">Proritare manum, dignasque accersere poenas;</l>
            <l n="2.482">Sed tua quam suadet Pietas, pater optime, mitem</l>
            <l n="2.483">Indue suppliciis mentem, cui gloria maior,</l>
            <l n="2.484">Conversa in veniam poterit consurgere paena.</l>
            <l n="2.485">Flens equidem video quas debeo moesta fateri </l>
            <l n="2.486">Terrigenum noxas, quibus irritata flagellat</l>
            <l n="2.487">Mortales Nemesis; veniam sed terrea lapsis</l>
            <l n="2.488">Poscit conditio, quorum sincera priores,</l>
            <l n="2.489">Quas culpae dederant, curat Metanaea ruinas.</l>
            <l n="2.490">Pulcrius est, si quod vindex Astraea locare </l>
            <l n="2.491">Debuerat, Pietas paret exaudita trophaeum.</l>
            <l n="2.492">Cerne virum qualem praesentis postulat aevi</l>
            <l n="2.493">Improbitas (Vicentina natum urbe Thienem</l>
            <l n="2.494">Indigitat) nutricis ego cui munere functa</l>
            <l n="2.495">Formavi propriis generosum heroa papillis: </l>
            <l n="2.496">Ille meo innocuos quos suxit ab ubere rores</l>
            <l n="2.497">Moribus ostendit; populis lucere serena</l>
            <l n="2.498">Virtutum face, vox populi iam firma recenset.</l>
            <l n="2.499">Tale ego pellendo terris paro lumen Averno.</l>
            <l n="2.500">Dixerat haec fervens Pietas, retulitque precatus </l>
            <l n="2.501">Laeta sui faciles placato Numine palmas.</l>
            <l n="2.502">
               <add ana="div">16</add> In Caietanum mox ut sua lumina flexit</l>
            <l n="2.503">Terrigenum rector, cernit pia pectora sacris</l>
            <l n="2.504">Urgeri flammis: virtutis amore calentes</l>
            <l n="2.505">Miratur vultus, puri suspiria cordis </l>
            <l n="2.506">Auscultat: tum quas Erebo, quas ille trifauci</l>
            <l n="2.507">Fabricet insidias, invisaque bella molosso:</l>
            <l n="2.508">Tum stupet aethereae sedis quo ferveat aestu,</l>
            <l n="2.509">Avulsumque solo superum deploret honorem;</l>
            <l n="2.510">Cedite, tunc inquit, poenae quas debita suasit </l>
            <l n="2.511">Ultio: non Nemesis modo, non Astraea flagellis</l>
            <pb n="57"/>
            <l n="2.512">Hic opus est vestris, Pietas augusta triumphet.</l>
            <l n="2.513">Phaebe nite meliore coma, radiate sereno</l>
            <l n="2.514">Sole dies: cerno invictum praesentibus aptum</l>
            <l n="2.515">Casibus Heroem: video velut ille calentis </l>
            <l n="2.516">Erigitur spe multa animi, spondetque rebelli</l>
            <l n="2.517">Insidias moliri Erebo: nova castra figurat,</l>
            <l n="2.518">Intrepidoque novum meditatur robore Martem.</l>
            <l n="2.519">En veluti in pulchras animat proclivia pugnas</l>
            <l n="2.520">Pectora, tartareas debellatura phalanges; </l>
            <l n="2.521">Ille pios ritus sanctas revocabit ad aras,</l>
            <l n="2.522">Coelicolisque suum, Ditis livore sepultum,</l>
            <l n="2.523">Restituet decus: hoc morum censore, superba</l>
            <l n="2.524">Cernet humus qualis summum reverentia Numen,</l>
            <l n="2.525">Templaque quis deceat nitor: hoc authore videbit, </l>
            <l n="2.526">Qua sacra tractari poscant mysteria flamma.</l>
            <l n="2.527">Sincerum Clero sese pietatis avitae</l>
            <l n="2.528">Proferet exemplar; quo directore priores</l>
            <l n="2.529">Incipiet mortale genus sarcire ruinas.</l>
            <l n="2.530">Illi (unde et virtus, et morum affulget honestas) </l>
            <l n="2.531">Prima reformati tribuetur laurea Cleri.</l>
            <l n="2.532">Italia hic faustis, tibi non speratus Achilles</l>
            <l n="2.533">Advenit auspiciis: et tu Tyrrhena suorum</l>
            <l n="2.534">Gaudebis fieri decorum, laudisque theatrum</l>
            <l n="2.535">Parthenope, aequoreas inter pulcherrima nymphas. </l>
            <l n="2.536">Quam Veneta excipiet vim luminis Amphytrite!</l>
            <l n="2.537">
               <add ana="div">17</add> Caietane suis iam te nec viribus aequet</l>
            <l n="2.538">Monstrorum Alcides domitor, cui Cerberus olim</l>
            <l n="2.539">Tergeminus cessit: cedent tibi tartara, cedent</l>
            <l n="2.540">Impia vaniloqui terrarum monstra sophistae. </l>
            <l n="2.541">Iam video tibi mille parat victoria palmas,</l>
            <l n="2.542">Mille trophaea notat; cuius iam extrema minantem</l>
            <pb n="58"/>
            <l n="2.543">Praesagit domitum signis victricibus orcum.</l>
            <l n="2.544">Iam decet Heroi tanto sua quisque Deorum,</l>
            <l n="2.545">Non gravis assurgat plenis dare tela pharetris: </l>
            <l n="2.546">Conscia Phlegraei det Iupiter arma triumphi,</l>
            <l n="2.547">Qualia Trinacrio referunt fabricasse sub antro</l>
            <l n="2.548">Vulcanum, summo divorum utenda satori:</l>
            <l n="2.549">Det trifidum fulmen, quo fulminis igne tonatem,</l>
            <l n="2.550">Astripetas perhibent Coelo exturbasse gigantes. </l>
            <l n="2.551">Det gladium Mavors: illum Bellona nitenti</l>
            <l n="2.552">Casside, praestantes ludunt cui vertice cristae,</l>
            <l n="2.553">Condecoret; sacrumque vorax ne peforet ignis,</l>
            <l n="2.554">Aere laborato pectus thorace recondat.</l>
            <l n="2.555">Illi Gorgoneo horrendam capite aegida donet </l>
            <l n="2.556">Pallas, terrifico quo olim munimine septa</l>
            <l n="2.557">Iverat Iliacos expugnatura penates.</l>
            <l n="2.558">
               <add ana="div">18</add> Audiit armorum Pindo cantata Thiene</l>
            <l n="2.559">Nomina: et eludens armati tela Gradivi;</l>
            <l n="2.560">Vertice cristatam librat, plumisque trementem </l>
            <l n="2.561">Delectis galeam: videt aurea tela Tonantis,</l>
            <l n="2.562">Innuptaeque stupet donum auxiliare Minervae.</l>
            <l n="2.563">Istane sunt, stygius queis caeditur arma tyrannus,</l>
            <l n="2.564">Haec Acheronteas, inquit, pro strage phalanges</l>
            <l n="2.565">Tela dabunt: immortalem quam splendida laurum </l>
            <l n="2.566">Cassis habet? quales pariet lorica triumphos,</l>
            <l n="2.567">Ferreus aut nullo thorax penetrabilis aere?</l>
            <l n="2.568">Qualis erit, quam docta tua victoria Pallas</l>
            <l n="2.569">Aegide promittis? rident has horrida curas</l>
            <l n="2.570">Tartara, Gorgoneos styx non lapidescit ad angues. </l>
            <l n="2.571">Certandum est animis: nec quo munimine corpus,</l>
            <l n="2.572">Quove calens pectus ferrato umbone tegatur,</l>
            <l n="2.573">Consilium capio: nuda meus hostis arena</l>
            <pb n="59"/>
            <l n="2.574">Fundetur, nudus pugnabo, hostilia nudus</l>
            <l n="2.575">Agmina convellam melius; pauperque feroces </l>
            <l n="2.576">Aptius aggrediar turmas: nil tela, vel enses,</l>
            <l n="2.577">Nil teretes prosunt clypei, volucresque sagittae:</l>
            <l n="2.578">Nuda peregrinas tolerabunt pectora luctas.</l>
            <l n="2.579">
               <add ana="div">19</add> Hic ille ignitos tollens ad sydera vultus,</l>
            <l n="2.580">Tu IESU mea palma, inquit, tu sola triumphi </l>
            <l n="2.581">Et ratio, et robur: clypeus tu, non mihi qualem</l>
            <l n="2.582">Bellipotens dederat Pallas, quem Gorgonis, atri</l>
            <l n="2.583">Terrificum fecere angues; clypeus mihi, qualem</l>
            <l n="2.584">Terrificum stygiis reddit metuenda catervis,</l>
            <l n="2.585">Crux tua: tu telum concedes, quale cruentus </l>
            <l n="2.586">Golgotha, fatali telum admirabile dorso</l>
            <l n="2.587">Sustinuit: felix rudis armatura
              strategi<note resp="GS">
                  <emph>ex</emph>: stategi</note>!</l>
            <l n="2.588">Non aliter quam cum bello se accingeret olim</l>
            <l n="2.589">Iesseus iuvenis, tenero cui rufa<note resp="GS">
                  <emph>ex</emph>: ruffa
                ( <emph>ili</emph>: russa)?</note> nitebat</l>
            <l n="2.590">Vertice caesaries, multis ex millibus unus </l>
            <l n="2.591">Ausus procerum puer impugnare gigantem;</l>
            <l n="2.592">Sublato communis enim discrimine pugnae,</l>
            <l n="2.593">Provocat adversa secum confligere lucta,</l>
            <l n="2.594">Electum hebraei pugilem de robore Martis,</l>
            <l n="2.595">Ense Philisteus Goliath protectus, et hasta, </l>
            <l n="2.596">Piniferum simulans ingenti corpore montem.</l>
            <l n="2.597">Hic adversa metu perterruit agmina rumor:</l>
            <l n="2.598">Nec fuit elato qui sese opponeret hosti:</l>
            <l n="2.599">Hoc solum hebraea inventum rude pectus arena;</l>
            <l n="2.600">Carneus immani quod non exterruit Othrys </l>
            <l n="2.601">Fronte, nec intrepidae pugnax formidine dextrae,</l>
            <l n="2.602">Obriguit pastor; cunctisque paventibus, unus</l>
            <l n="2.603">Comprimere hostiles animo non defuit ausus.</l>
            <l n="2.604">
               <add ana="div">20</add> Nec mora; magnanimo, armorum opportuna supellex</l>
            <pb n="60"/>
            <l n="2.605">Affertur puero: cui protinus aenea pulchris </l>
            <l n="2.606">Aptatur lorica humeris, et casside vertex</l>
            <l n="2.607">Cristata tegitur, lata seque aegide munit.</l>
            <l n="2.608">Regius egregio iuveni concreditur ensis:</l>
            <l n="2.609">Hastam dextra capit, qua aeterno concidat hostis</l>
            <l n="2.610">Opprobrio; monstratque hilares ad praelia vultus. </l>
            <l n="2.611">Cumque ita monstrosum gressus tentaret in hostem</l>
            <l n="2.612">Iesseus iuvenis; nolo me talibus, inquit,</l>
            <l n="2.613">Illaqueari armis: socii haec deponite; funda,</l>
            <l n="2.614">Et lapide, et Domini prosternam nomine, quisquis</l>
            <l n="2.615">Carneus ingenti quem terra effudit abortu, </l>
            <l n="2.616">Ille Philistaea adfuerit statione colossus.</l>
            <l n="2.617">Sic Caietanus terreni insignia Martis</l>
            <l n="2.618">Despicit; et nudum pandens in praelia pectus,</l>
            <l n="2.619">Egreditur, campoque pugil se sistit aperto:</l>
            <l n="2.620">Arma tamen capit, arma tuis non visa triumphans </l>
            <l n="2.621">Roma plagis; quae non Sicula sub rupe Cyclopes,</l>
            <l n="2.622">Sed Cruce pendentis fabricata foramine Petrae</l>
            <l n="2.623">Divinus formavit amor: namque ille cavernam</l>
            <l n="2.624">Maceriae subiens, Crucis ex incude (quod audax</l>
            <l n="2.625">Nesciit Alcides) sublimibus apta trophaeis, </l>
            <l n="2.626">Felix arma tulit; quibus ille effronte tumentem</l>
            <l n="2.627">Fronte, queat stygium victor truncare gigantem.</l>
            <l n="2.628">
               <add ana="div">21</add> Permeat interea infernas hic rumor in oras,</l>
            <l n="2.629">Turbavitque novo Plutonia regna tumultu.</l>
            <l n="2.630">Impius hic densa residet caligine princeps, </l>
            <l n="2.631">Atra cui faetens solium fuligo venustat:</l>
            <l n="2.632">Sunt solium flammae, circum fax ignea; sed non</l>
            <l n="2.633">Fax potis obscuram quae sit depellere noctem;</l>
            <l n="2.634">Sed potius rutilae lucem obscurare diei</l>
            <l n="2.635">Qui potis est ignis: sic atra superbit iniqui </l>
            <pb n="61"/>
            <l n="2.636">Regia Plutonis: candenti pone columnae</l>
            <l n="2.637">Horrendum aere micant: tremor est vidisse minaces</l>
            <l n="2.638">Utraque ignivomos adstare e parte dracones.</l>
            <l n="2.639">Sparsa pavimento intortis stat plurima spiris</l>
            <l n="2.640">Vipera; plurimus hic exertis sibilat anguis </l>
            <l n="2.641">Faucibus, impuraeque ornat laquearia flammae.</l>
            <l n="2.642">Hic portentifico nimium squalore verendus,</l>
            <l n="2.643">Sex ferrugineis gradibus sublime tyrannus</l>
            <l n="2.644">Erexit solium; stravitque tapete nefandum</l>
            <l n="2.645">Nocticolore thronum, circumque aulaea locavit; </l>
            <l n="2.646">Sed non quae solers aulaea paravit Arachne,</l>
            <l n="2.647">Aut phrygiae pinxere nurus; hoc principe dignam</l>
            <l n="2.648">Materiam, lethem stygiam potantibus hircis</l>
            <l n="2.649">Avulsit, quorum saetentia vellera, longo</l>
            <l n="2.650">Tempore conservans Erebi regina triformis, </l>
            <l n="2.651">Nere dedit Parcis, pretium non vile laboris</l>
            <l n="2.652">Pollicita; insignis positaque coronide telae,</l>
            <l n="2.653">Hoc regina suum decoravit munere regem.</l>
            <l n="2.654">
               <add ana="div">22</add> Hac igitur Ditis ferus, umbrarumque tyrannus</l>
            <l n="2.655">Maiestate tumens; piceis Acherontis ab undis, </l>
            <l n="2.656">Quae sibi transvecti retulerunt praelia manes,</l>
            <l n="2.657">Quas novus insidias Erebo descripserit Heros,</l>
            <l n="2.658">Audiit: et perculsa gravi tenebrosa timore</l>
            <l n="2.659">Curia, tartarei timuit dispendia regni.</l>
            <l n="2.660">Tum pater umbrarum: capiendum quale putatis </l>
            <l n="2.661">Consilium stygiae proceres, quo vestra ferantur</l>
            <l n="2.662">Arbitria? o fidae semper mihi tale sorores</l>
            <l n="2.663">Eumenides prohibete nefas: vestro impius astu</l>
            <l n="2.664">Concidat, imbellis qui spe iam devorat hostis,</l>
            <l n="2.665">Pacificum Stygis imperium: vos seria calvo </l>
            <l n="2.666">Sollicitae technis Divae date iussa Charonti:</l>
            <pb n="62"/>
            <l n="2.667">Ut quando lethaea ruent ad littora manes,</l>
            <l n="2.668">Queis vita exutis Stygiam transire paludem</l>
            <l n="2.669">Mens fuerit; quae bella fremunt, quis perstrepit hostis,</l>
            <l n="2.670">Sedulus inquirat, nobisque inimica tyranni </l>
            <l n="2.671">Consilia, et tanti referat praeludia Martis.</l>
            <l n="2.672">Nec mora, Tisiphone furialibus ebria flammis,</l>
            <l n="2.673">Ad mandata novas sumit Plutonia taedas,</l>
            <l n="2.674">Accensura animos, quorum fatalia Diti</l>
            <l n="2.675">Consilia, invisum ducunt in tartara Martem. </l>
            <l n="2.676">Ocyus ut dirae teneant sua vota sorores,</l>
            <l n="2.677">Irritant rabidos qui stant pro crinibus angues,</l>
            <l n="2.678">Alternisque acuunt odiis: fluviique iacentes</l>
            <l n="2.679">In ripa, spumans atras qui volvit arenas,</l>
            <l n="2.680">Letiferum potare iubent e Dite venenum. </l>
            <l n="2.681">His armata malis princeps non vana sororum</l>
            <l n="2.682">Tisiphone, primos Lethaea ad flumina gressus</l>
            <l n="2.683">Dirigit; huic reliquas nectit par ira sorores,</l>
            <l n="2.684">Missuras animis Stygios hostilibus ignes.</l>
            <l n="2.685">Ut ventum ad flumen, navo dant iussa Charonti; </l>
            <l n="2.686">Bellica venturi ut doceant discrimina manes,</l>
            <l n="2.687">Laeva quis intrepidus diri movet arma strategus.</l>
            <l n="2.688">Mox vacuis illae ventis inimica daturae</l>
            <l n="2.689">Tentamenta, nigras iactare per aera taedas</l>
            <l n="2.690">Gaudent, et colubris caput implacabile versant: </l>
            <l n="2.691">Adversoque alacres, ubi fors concesserit, hosti</l>
            <l n="2.692">Talibus immites statuunt occurrere signis.</l>
            <l n="2.693">
               <add ana="div">23</add> Interea Pluto, terrae cui lumine flammae</l>
            <l n="2.694">Erumpunt, aptoque furens, surgensque camino</l>
            <l n="2.695">Ignis, aceba refert inimicae incendia mentis, </l>
            <l n="2.696">Innatamque vomit rabiem; spumantia nigris</l>
            <l n="2.697">Torquens ora labris, inquit, quae tanta cupido</l>
            <pb n="63"/>
            <l n="2.698">Sollicitat nostros per tot discrimina fasces?</l>
            <l n="2.699">Ille ego qui iusto Ditem, terrasque guberno</l>
            <l n="2.700">Imperio; nostrisque, homini non pervius aether </l>
            <l n="2.701">Legibus accedit; lateque nitentia nostro</l>
            <l n="2.702">Sydera volvuntur nutu, noctemque diemque</l>
            <l n="2.703">Consilio meliore rego; me pontus et unda</l>
            <l n="2.704">Invocat, Empyreum nostrae est confine coronae.</l>
            <l n="2.705">Regnat ibi divisa alius regione Monarcha, </l>
            <l n="2.706">Illas ipse mihi non aequi crimine facti</l>
            <l n="2.707">Eripuit sedes, nostris violentus abundat</l>
            <l n="2.708">Divitiis raptor, nostroque potitur honore.</l>
            <l n="2.709">Sed tamen illatum manet alta mente repostum</l>
            <l n="2.710">Principis opprobrium, raptique iniuria regni. </l>
            <l n="2.711">Huic ego, sed motos praestat componere fluctus: </l>
            <l n="2.712">Addictas hominum mentes, tinctosque lavacro</l>
            <l n="2.713">Primaevo populos, devotaque pectora Coelo</l>
            <l n="2.714">Strenuus eripiam: et piceis Acherontis in undis,</l>
            <l n="2.715">Agmina funestum mergam venerantia signum. </l>
            <l n="2.716">Fida mihi servit tellus, quae luminis ortum</l>
            <l n="2.717">Phaebei, gaudetque diem spectare cadentem:</l>
            <l n="2.718">Summum Aquilo me Numen habet, meque Auster adorat.</l>
            <l n="2.719">Quis mea Bistoniis delubra recenseat oris, </l>
            <l n="2.720">Bellipotens diris ubi Thracia fervet in armis? </l>
            <l n="2.721">Quos mihi dat summi pietas Mahometis honores,</l>
            <l n="2.722">Cui nostri innumeras praestat reverentia palmas!</l>
            <l n="2.723">Ante meas nuper Germania corruit aras;</l>
            <l n="2.724">Atque olim Magnus terras quas Carolus Orco</l>
            <l n="2.725">Eripuit, demum felix tua reddidit Orco </l>
            <l n="2.726">Carole cum nostra sterilis clementia larva.</l>
            <l n="2.727">Luthero Doctore mihi pluga Norica servit:</l>
            <l n="2.728">Armentosa suas offert mihi Dacia ripas:</l>
            <pb n="64"/>
            <l n="2.729">Me Batavus, me Saxo colit, nostraque Bohemus</l>
            <l n="2.730">Relligione calet, nostris Pomerania sacris </l>
            <l n="2.731">Ardet, et orantes mihi porrigit Austria palmas.</l>
            <l n="2.732">Cum Dano me Svecus amat, mihi Vandalus adflat,</l>
            <l n="2.733">Me Moravus, me Suevus habent pro Numine, fundit</l>
            <l n="2.734">Panno tumens sua vota mihi, fidusque Carynthus,</l>
            <l n="2.735">Me durus recipit Styrus, meque acer adorat </l>
            <l n="2.736">Carniolus, (a) quantus tuus est, Luthere, triumphus!</l>
            <l n="2.737">Accedit fido supplex mihi Gallia cultu,</l>
            <l n="2.738">Servit ubi nostris constans Rupella lupatis,</l>
            <l n="2.739">Gallia praestanti Calvino obstricta magistro.</l>
            <l n="2.740">Fumare Helvetias insignis Zuinglius urbes, </l>
            <l n="2.741">Nostro thure dedit: praeclari vivite manes:</l>
            <l n="2.742">Ludetis Stygiis hilari dum pectore campis,</l>
            <l n="2.743">Vestra recensitis, laudum cum foenore, terris,</l>
            <l n="2.744">Maniloqua vivet virtus celeberrima fama.</l>
            <l n="2.745">Me Numen fidis locuples colit Anglia fibris: </l>
            <l n="2.746">Magnanimo fidei pro Defensore Latinae,</l>
            <l n="2.747">Rex Henrice mei fies promotor honoris:</l>
            <l n="2.748">Proxima Romuleo divortia danda tyranno,</l>
            <l n="2.749">Quam bene, quam sancte decus ad regale, beato</l>
            <l n="2.750">Foedere connectes! vivat Bolena, mariti </l>
            <l n="2.751">Regis sola thoro dignissima, vivite dignae</l>
            <l n="2.752">Ostro animae, vestris sudat Styx grata trophaeis?</l>
            <l n="2.753">Eximii vobis laus facti aeterna manebit.</l>
            <l n="2.754">Quid reliquas etiam memorem, quas torrida gentes</l>
            <l n="2.755">Zona tegit, vel ubi firmo se Antarctica puncto </l>
            <l n="2.756">Signa rotant? Quos Indus habet, quos multus Iapon,</l>
            <l n="2.757">Quos Ganges numerat populos? Mihi tota fidele</l>
            <note>((a) Provinciae olim haeresi infectae.)</note>
            <pb n="65"/>
            <l n="2.758">Curvat terra genu, nostrumque tuetur honorem.</l>
            <l n="2.759">Ecquis erit qui non Numen Plutonis adoret?</l>
            <l n="2.760">Ecquis erit nostra qui Relligione calentes </l>
            <l n="2.761">Eripere audebit populos? quis tollere nostro</l>
            <l n="2.762">Obsequio gentes, quas iam lethaea potenti</l>
            <l n="2.763">Compede Relligio, et pietas inferna iugavit;</l>
            <l n="2.764">Aeternoque fides vinxit Plutonia nexu?</l>
            <l n="2.765">
               <add ana="div">24</add> Impigra lethaeas iam fama replebat arenas,</l>
            <l n="2.766">Quae Caietanus funesto praelia Diti</l>
            <l n="2.767">Disposuit: cum mox infernae navita ripae</l>
            <l n="2.768">Exilit, et picei tenebrosum limen Averni,</l>
            <l n="2.769">Quae sibi transvecti retulerunt praelia manes,</l>
            <l n="2.770">Depositurus adit; cui pigrae ad litora lethes, </l>
            <l n="2.771">Ista colubriferae dederant mandata sorores.</l>
            <l n="2.772">Hunc procul, immani properantem Cerberus antro</l>
            <l n="2.773">Aspiciens, notos cunctans distinguere vultus,</l>
            <l n="2.774">Allatrat; at propius venientis amica Charontis</l>
            <l n="2.775">Lumina dignoscens, turpi paedore fluentem </l>
            <l n="2.776">Gestit adesse virum; cauda nec lentus ovanti</l>
            <l n="2.777">Blanditur, laetus triplici fovisse lutosum</l>
            <l n="2.778">Ore pedem: iacta cui dum non segnia solvit</l>
            <l n="2.779">Blandimenta ossa, tuto Plutonia gressu</l>
            <l n="2.780">Tecta subit: primaeque excedens limine portae, </l>
            <l n="2.781">Pergit ubi immanes nativis sedibus errant,</l>
            <l n="2.782">Obiciuntque oculis sese venientibus umbrae:</l>
            <l n="2.783">Postque soporiferi penetrata cubilia lethi,</l>
            <l n="2.784">Eumenidum subiit thalamos; cui protinus imum</l>
            <l n="2.785">Inde tenebrosi patuit penetrale tyranni. </l>
            <l n="2.786">Hic Stygium flexo veneratus poplite regem,</l>
            <l n="2.787">(Quem torva quoniam prae Maiestate verendum</l>
            <l n="2.788">Dedecuit propius lethaeum accedere nautam:)</l>
            <pb n="66"/>
            <l n="2.789">Ad postes vigili, exponens funesta Megaerae</l>
            <l n="2.790">Fata, insperato turbavit tartara Marte. </l>
            <l n="2.791">Caietanus, ait, cuius fama impigra pergit</l>
            <l n="2.792">Ausonias clarum nomen vulgare per urbes,</l>
            <l n="2.793">Bello Erebum, bello Plutonia regna lacessit.</l>
            <l n="2.794">Formidata Stygi tenues protensa per auras</l>
            <l n="2.795">Iam vexilla rotat; fatalis tessera ligni </l>
            <l n="2.796">Armigero certos spondet de Dite triumphos.</l>
            <l n="2.797">Adversi, referunt, princeps est machina belli;</l>
            <l n="2.798">Paupertas: summi fiducia certa Tonantis</l>
            <l n="2.799">Altera: egestati sociata silentia, totum</l>
            <l n="2.800">Componunt Martem. Necdum haec audita Gradivi </l>
            <l n="2.801">Fulmina, subiungit Pluto, incertamque fatigat</l>
            <l n="2.802">Consilii mentem, innatasque recolligit iras;</l>
            <l n="2.803">Pauperiemque stupet palmas sperare silentem.</l>
            <l n="2.804">
               <add ana="div">25</add> Hic ego Pieriae monitus sed voce Thaliae,</l>
            <l n="2.805">Et peregrina canam generosi robora caetus, </l>
            <l n="2.806">Et pulchra in verbis pandam mysteria linguae.</l>
            <l n="2.807">Est antiqua, simul nullaque piabilis unda,</l>
            <l n="2.808">Improbitas hominum, quos summus in astra vocatos</l>
            <l n="2.809">Coelicolum rector, sontes sub tartara trudit;</l>
            <l n="2.810">Quod mentis decus, et iustae rationis habenas </l>
            <l n="2.811">Exuerint brutali animo; aeternique nitorem</l>
            <l n="2.812">Luminis infusum, caecis mutaverit umbris,</l>
            <l n="2.813">Noxia progenies: et tantae labis origo</l>
            <l n="2.814">Est auri malesuada fames, quae mentis avarae,</l>
            <l n="2.815">Indefinita torquet praecordia flamma. </l>
            <l n="2.816">Ancipites hominum curas, et vana Thiene</l>
            <l n="2.817">Damnavit studia: et quo sese pendula ferret</l>
            <l n="2.818">Lux animi, monstravit iter; si debitus astris,</l>
            <l n="2.819">Haereret fixus curis coelestibus ardor.</l>
            <pb n="67"/>
            <l n="2.820">Utque homines nossent, summi quod provida patris </l>
            <l n="2.821">Vis animi, terris non deficiente coquina</l>
            <l n="2.822">Prospiceret; legit socios, quos nuda ciebat</l>
            <l n="2.823">Pauperies: queis certa sui stipendia Martis,</l>
            <l n="2.824">Annonaeque fidem, non certa messe, nec auro</l>
            <l n="2.825">Pollicitus; per spem solo sed Numine nixis, </l>
            <l n="2.826">Securos census Coelo dictante spopondit.</l>
            <l n="2.827">
               <add ana="div">26</add> Hunc revocasse patet quondam usurpata, sed aevo</l>
            <l n="2.828">Intermissa rudi vitae consortia; quando</l>
            <l n="2.829">Non dispar animus, sed cor credentibus unum,</l>
            <l n="2.830">Una fuit morum series: nil dicere quisquam </l>
            <l n="2.831">Esse suum novit: caetu tamen abfuit illo,</l>
            <l n="2.832">Sollicita in victu quae tecta fatigat, egestas.</l>
            <l n="2.833">Non deerat quo vita calet, procul omnibus una</l>
            <l n="2.834">Vitae cura fuit: non quid pro corpore fervens</l>
            <l n="2.835">Flamma petit, sed quod spretum pro Numine corpus </l>
            <l n="2.836">Obsequium pendat, votum commune ferebat</l>
            <l n="2.837">Haec antiqua patrum, clarum est, monumenta Thiene</l>
            <l n="2.838">Scrutatum, posuisse super nigra rudera, molis</l>
            <l n="2.839">Fundamenta novae. Veteres supplere ruinas,</l>
            <l n="2.840">Praestanti vacuas animare propagine sedes, </l>
            <l n="2.841">Primaevoque novos flori coniungere fructus,</l>
            <l n="2.842">Igne novo antiquas imitari Flaminis almi</l>
            <l n="2.843">Primitias, fortassis adhuc incredulus orbis</l>
            <l n="2.844">Si fieri potuisse neget; tua Caietane</l>
            <l n="2.845">Gesta fidem superant: florent te authore vetusti </l>
            <l n="2.846">Christicolae; decorat nostros ea Regula soles,</l>
            <l n="2.847">Quam fidei primos scimus coluisse parentes:</l>
            <l n="2.848">Illis nullus ager seritur, nulla horrea natam</l>
            <l n="2.849">Excipiunt messem; queis si coelestia curae</l>
            <l n="2.850">Eripias, nihil est quod curent: corporis escam </l>
            <pb n="68"/>
            <l n="2.851">Suscipiunt, non quam mentis spinosa cupido</l>
            <l n="2.852">Constituit; nec quam mendica paravit egestas;</l>
            <l n="2.853">Sed qualem coeleste, viris coelestibus ardet</l>
            <l n="2.854">Maturare penu: amoto sic impare rerum</l>
            <l n="2.855">Fluxarum studio, aeternis felicia figunt </l>
            <l n="2.856">Pectora deliciis: notum est, pia coepta sequaci</l>
            <l n="2.857">Augeri numero, non quos demissa notavit</l>
            <l n="2.858">Vis animi; sed quos factis illustribus aptos,</l>
            <l n="2.859">Non impar morum fecit praesumere candor.</l>
            <l n="2.860">
               <add ana="div">27</add> Horum cura diem, noctemque insumere sacris <note type="numvers">86</note>
            </l>
            <l n="2.861">Cantibus, et culto mundum dediscere Coelo.</l>
            <l n="2.862">Hi, qualem divina petunt mysteria, pompam</l>
            <l n="2.863">Conciliant; puro hic Clerum splendere litantem</l>
            <l n="2.864">Syrmate conspicies: sacris nova reddita templis</l>
            <l n="2.865">Maiestas, rediisse novos canit aethere mystas. </l>
            <l n="2.866">Nec solum proprias ducunt hoc tramite mentes;</l>
            <l n="2.867">Obsequio populorum istis se legibus aptant</l>
            <l n="2.868">Sublimes animae; quos et sacra rostra loquentes</l>
            <l n="2.869">Excipiunt, iustoque suos lacrymosa ministros</l>
            <l n="2.870">Praeponit Metanaea foro: qui crimine puris, </l>
            <l n="2.871">Coelica Virginei credunt solatia panis.</l>
            <l n="2.872">Impia ceu, publicum, rescindere dogmata, virus</l>
            <l n="2.873">Suscipiunt, iustoque luem disrumpere telo</l>
            <l n="2.874">Haereticam: pravis habitata draconibus antra</l>
            <l n="2.875">Detegere, et patulo fraudes confundere sole. </l>
            <l n="2.876">Ista Thienaei constans est Regula Cleri.</l>
            <pb n="69"/>
         </div>
         <div type="poesis-liber" n="3">
            <head>THIENEIDOS LIBER TERTIUS.</head>
            <l n="3.1">
               <add ana="div">1</add> Saeva recensito postquam perterrita coetu,</l>
            <l n="3.2">Audiit invisum ditis vesania Martem;</l>
            <l n="3.3">Insidiis saevire parat: quibus, ante vocatam</l>
            <l n="3.4">Tisyphonem Pluto, commentis talibus aptat:</l>
            <l n="3.5">I soror, et nostri velox mandata Senatus </l>
            <l n="3.6">Exequere; i Latiis qua se Mavortius arvis</l>
            <l n="3.7">Expandit Tibris; tum sese ubi nubibus abdit</l>
            <l n="3.8">Vaticanus apex, vel ubi Sextilibus ara,</l>
            <l n="3.9">Solibus illapsas pergit iactare vetustas,</l>
            <l n="3.10">Exquilina nives: fortasse altaribus ipsum </l>
            <l n="3.11">Virginis haerentem Dominae, spectabis: (iniqua</l>
            <l n="3.12">Plutoni pietas, et quovis Coelite peior</l>
            <l n="3.13">Relligio!) procul a turbis exquire Thienem:</l>
            <l n="3.14">Ille mihi (nec enim nostri discrimina regni</l>
            <l n="3.15">Sunt ignota tibi) non grata audacibus armis, </l>
            <l n="3.16">Bella movet; nimius pudor est a paupere vinci,</l>
            <l n="3.17">Contemptumque premi, Mundus quem dives adorat.</l>
            <pb n="70"/>
            <l n="3.18">I soror, huic Stygiis fibras insperge venenis,</l>
            <l n="3.19">Sopitasque suo cordi mundi ingere flammas:</l>
            <l n="3.20">Delicias numera, locupletis commoda census </l>
            <l n="3.21">Suggere: sed prona quo te magis audiat aure,</l>
            <l n="3.22">Dic: nil divitias, Coeli quo Numen adoret,</l>
            <l n="3.23">Officere; et Coelum reges, et Sydera calcant;</l>
            <l n="3.24">Cum malesuada tamen multos sub tartara trudat</l>
            <l n="3.25">Pauperies, quae saepe lucrum praeponit honesto. </l>
            <l n="3.26">Ancipitem cum forte istis titubare videbis</l>
            <l n="3.27">Illiciis, non huic subito cui fidis Achilli</l>
            <l n="3.28">Succubuisse puta; sed vivas obice formas,</l>
            <l n="3.29">Quas vel Mundus amat, vel queis piceata voluptas</l>
            <l n="3.30">Illaqueat: si respuerit, constantius urge, </l>
            <l n="3.31">Illusum donec feriant tua spicula pectus</l>
            <l n="3.32">Prostratusque solo damnet nova coepta Thiene.</l>
            <l n="3.33">
               <add ana="div">2</add> Nec mora; Tisyphone senis accessura Charontis</l>
            <l n="3.34">Sulphuream lethem, picei vada turbida stagni</l>
            <l n="3.35">Ascensura, dolis nunquam exarmata, recenti </l>
            <l n="3.36">Nequitia solidat pectus; subitura duellum,</l>
            <l n="3.37">In quod tartareas fraudes, omnesque lacesset</l>
            <l n="3.38">Vipereos morsus, ipsumque armare furorem</l>
            <l n="3.39">Sollicita, orcinis animum versantibus hydris.</l>
            <l n="3.40">Tisyphone stygiam male sic animata paludem </l>
            <l n="3.41">Cum peteret, tremuere undae, nigriorque iacentes</l>
            <l n="3.42">Defluus ad ripas, fraudem praesagiit humor.</l>
            <l n="3.43">Illa furens, nec lenta gradu transvecta palustrem</l>
            <l n="3.44">Navigio lethem, nostrum cum venit in orbem,</l>
            <l n="3.45">Vidisses nasci noctem; et praeeuntibus umbris, </l>
            <l n="3.46">Infamem ascensum Pharias aequasse tenebras.</l>
            <l n="3.47">Illa sed assumens mentis figmenta dolosae,</l>
            <l n="3.48">Dissimulat noctem: lucisque induta figuram;</l>
            <pb n="71"/>
            <l n="3.49">Laurentes agros, Latiae miracula pompae,</l>
            <l n="3.50">Tecta, theatra, fores vigili circumspicit ore; </l>
            <l n="3.51">Quaesitumque sibi quaenam dabit ara Thienem.</l>
            <l n="3.52">
               <add ana="div">3</add> Anxia suspirat: tum venit ubi Arctica quondam</l>
            <l n="3.53">Nix cecidit coelo, septem cum maxima colles</l>
            <l n="3.54">Fax premeret, cum solem homines et bruta timerent,</l>
            <l n="3.55">Herculeusque Leo Laurentes ureret auras. </l>
            <l n="3.56">Illa palam nivei cernens vestigia roris:</l>
            <l n="3.57">Scilicet augustam peregrino e marmore molem;</l>
            <l n="3.58">Et sacra devotos accedere templa Quirites;</l>
            <l n="3.59">Crebraque Virgineos celebret quod purpura postes;</l>
            <l n="3.60">His forte adiunctum turbis, quem quaero Thienem </l>
            <l n="3.61">Inveniam, dixit: quae dum permixta frequenti,</l>
            <l n="3.62">Vult aditum tentare nuru, vehemente repulsam</l>
            <l n="3.63">Passa manu, sensit prohiberi altaria Matris</l>
            <l n="3.64">Virginis, inferni furiis: confusa recessit</l>
            <l n="3.65">Illa quidem, sed quos animo celaverat aestus </l>
            <l n="3.66">Iracunda novans, nisu maiore Thienem</l>
            <l n="3.67">Aggressura furit, frontisque exasperat angues.</l>
            <l n="3.68">Declinans placidis Phaebus cum cederet umbris;</l>
            <l n="3.69">Virgineos vidit festa solvisse Quiritum</l>
            <l n="3.70">Relligione lares, proprios dum quisque penates, </l>
            <l n="3.71">Accensis pictate animis, magnaeque Parentis</l>
            <l n="3.72">Igne calens repetit: mox explorare Thienem</l>
            <l n="3.73">Tisyphone statuit; primo hunc sibi visa notasse</l>
            <l n="3.74">Intuitu, casto quod rara modestia vultu;</l>
            <l n="3.75">Lumina quod terrae fixa, et ieiuna genarum </l>
            <l n="3.76">Concavitas, habitus simplex, oculique madentes</l>
            <l n="3.77">Iugibus a lacrymis, totoque in corpore virtus.</l>
            <l n="3.78">
               <add ana="div">4</add> His ita perspectis, hic est, quem quaero, Thiene,</l>
            <l n="3.79">Ingeminat, tali quem protinus illa susurro</l>
            <pb n="72"/>
            <l n="3.80">Aggreditur: non te cultu tam paupere cinctum, </l>
            <l n="3.81">Caietane pudet? Latia rideris ab aula,</l>
            <l n="3.82">Et nescis? audis fatuus, quod summa tuorum</l>
            <l n="3.83">Maiorum decora, infami ridenda cachinno</l>
            <l n="3.84">Degener exponis: proavorum a sanguine clarus,</l>
            <l n="3.85">Vilis et obscurus proprio sordescis ab actu. </l>
            <l n="3.86">Nobilium nati, et soboles heroa queretur,</l>
            <l n="3.87">Quod generis, vitae cultu sic impare, spernas</l>
            <l n="3.88">Splendorem: si te voluisset vivere Numen</l>
            <l n="3.89">Exiguo lare, si modica voluisset egere</l>
            <l n="3.90">Contentum dape; non proavos tibi fata dedisset </l>
            <l n="3.91">Heroas, qui te fama, censuque bearent:</l>
            <l n="3.92">Sed quoniam et splendor generis, Patriaeque domusque</l>
            <l n="3.93">Gloria, te rebus natum sublimibus aiunt;</l>
            <l n="3.94">Promoveas propria, non rumpas fata Minerva.</l>
            <l n="3.95">Quem vero vitae fructum praefigis inerti? </l>
            <l n="3.96">Anne putas quod Roma suo viduanda nitore,</l>
            <l n="3.97">Quod das exemplum cultus squalore sequetur?</l>
            <l n="3.98">Anne putas laetis quod Roma assueta choraeis,</l>
            <l n="3.99">Te praeeunte tuos petet inconsulta recessus?</l>
            <l n="3.100">Forte putas quod opima sui patrimonia fundi </l>
            <l n="3.101">Distrahet, et pretio ventres saturabit egenos?</l>
            <l n="3.102">Falleris, et tua te nimis imprudentia ludit.</l>
            <l n="3.103">Ipsa tibi potius sapiens quod Roma ministrat,</l>
            <l n="3.104">Consilium cape: non opibus, fundisque relictis</l>
            <l n="3.105">Stat pietas: etiam pinguis Mammona coronat </l>
            <l n="3.106">Prudentes animos, quorum felicia norunt</l>
            <l n="3.107">Ingenia, et Coelo, et laeto florescere Mundo.</l>
            <l n="3.108">Forte putas inimica omnes sub tartara mitti</l>
            <l n="3.109">Terrigenas, quos dives opum felicibus addit</l>
            <l n="3.110">Gloria Lucullis? non his Stygis aequa vorago </l>
            <pb n="73"/>
            <l n="3.111">Esse potest, totum dispar quae sorbeat Orbem;</l>
            <l n="3.112">Nec pietas divina atras sinet ire sub umbras,</l>
            <l n="3.113">Signatos propriae quos mentis imagine, Coelo</l>
            <l n="3.114">Praeparat; et ne errent, suavi sibi pondere nectit;</l>
            <l n="3.115">Interea placitis totum dans usibus Orbem. </l>
            <l n="3.116">Famae ergo laudisque tuae ne despice clarum</l>
            <l n="3.117">Caietane iubar; tenebras ex asse relinque,</l>
            <l n="3.118">Maiorum quibus obscurum, nihil addere nomen</l>
            <l n="3.119">Splendoris laudisve potest: tibi, notior Orbi,</l>
            <l n="3.120">Promittit publicos splendor natalis honores. </l>
            <l n="3.121">
               <add ana="div">5</add> Haec Erebi afflabat soboles. Orcina Thiene</l>
            <l n="3.122">Non deses commenta notat; spirantia Ditem</l>
            <l n="3.123">Consilia, afflatu mentis meliore refellit.</l>
            <l n="3.124">Nam subito ut Stygia, Divus praecordia sensit</l>
            <l n="3.125">Fraude peti, rabidamque imis advertit Erynnem </l>
            <l n="3.126">Serpere visceribus; sublato ad sydera vultu,</l>
            <l n="3.127">Tartareum pressit flammis coelestibus ignem:</l>
            <l n="3.128">Seque colubriferae ne dederet arte Megaerae,</l>
            <l n="3.129">Immotum hoc statuit veri dictamine pectus:</l>
            <l n="3.130">Ergo meis, inquit, sic invidet atra tenebris </l>
            <l n="3.131">Eumenis, et lucem suadet tenebrosa? Quiritum</l>
            <l n="3.132">Ora, lares, pompas memorat; iubet ista petitis</l>
            <l n="3.133">Inferno monitis: proavorum encomia, ceras,</l>
            <l n="3.134">Ditis larva docet? novit, nimis impia novit,</l>
            <l n="3.135">His rerum illiciis, grandi ceu pondere pressos </l>
            <l n="3.136">Terrigenas, non celsa suis obtutibus astra,</l>
            <l n="3.137">Nec summum dignumque metu praefigere Numen;</l>
            <l n="3.138">Sed quod proponit carnis rabiosa cupido,</l>
            <l n="3.139">Vota sequi: non fraenari rationis habenis</l>
            <l n="3.140">Brutales animos; non quo compellat honestas, </l>
            <l n="3.141">Aut morum pietas; sed quo fumosus honoris</l>
            <pb n="74"/>
            <l n="3.142">Terreni vapor, incauto rapit impete caecas</l>
            <l n="3.143">Luminibus mentes: aeternae ignara quietis</l>
            <l n="3.144">Infelix soboles, quod vult peritura voluptas,</l>
            <l n="3.145">Numen habent: non aeternos qui computet annos, </l>
            <l n="3.146">Qui duraturi post funera ponderet aevi,</l>
            <l n="3.147">Implacidos cineres, non qui praesentibus atros</l>
            <l n="3.148">Deliciis vermes, brevibus qui comparet horis</l>
            <l n="3.149">Saecula, lascivae carnis qui fluxa coaequet</l>
            <l n="3.150">Gaudia, divinae, nemo est, cruciatibus irae. </l>
            <l n="3.151">Quae dispar rerum facies, quae scena paventes</l>
            <l n="3.152">Excipiet populos? paenis servilibus uri</l>
            <l n="3.153">Terrarum cernet dominos, quorum ignibus omnis</l>
            <l n="3.154">Illicitis minor Orbis erat. Quod cedat in usum</l>
            <l n="3.155">Adstrictum ratione, Deus concessit opimos </l>
            <l n="3.156">Telluris partus, non queis defigat amorem</l>
            <l n="3.157">Mens delira suum; nostris pulcherrima flammis</l>
            <l n="3.158">Vult solus meta esse Deus; licet abstrahat inde</l>
            <l n="3.159">Vesanus telluris amor, fatuosque potentes</l>
            <l n="3.160">Illaqueet, dulci rerum quos decipit usu. </l>
            <l n="3.161">
               <add ana="div">6</add> Quas mihi delicias Mundus, quas indita formas</l>
            <l n="3.162">Gratia commendat, quantumvis ferrea non sint</l>
            <l n="3.163">Vincula, mens illis quando se prona coarctat;</l>
            <l n="3.164">Vincula sunt tamen, appellent licet aurea, vinctae</l>
            <l n="3.165">Illecebris mentes: Pellaeo Darius auro </l>
            <l n="3.166">Non magis est liber, quam sit de Thracibus unus</l>
            <l n="3.167">Captivis; quos horrisono stridentia ferro</l>
            <l n="3.168">Vincula, Threycio cogunt servire tyranno.</l>
            <l n="3.169">Serviles terrae laquei, quibus inscia sceptri</l>
            <l n="3.170">Libertas humana sui, concessa prophanat </l>
            <l n="3.171">Mancipii faeda, regni fastigia, paena.</l>
            <l n="3.172">Quid claros numeras proavos, quos turgida iactas</l>
            <pb n="75"/>
            <l n="3.173">Nobilitas titulos? Illustria nomina poscunt,</l>
            <l n="3.174">Illustres animos: terrae cum vilibus ardet</l>
            <l n="3.175">Quisquiliis pectus; perdit virtutis avitae </l>
            <l n="3.176">Splendorem: simili procedit origine Craesus,</l>
            <l n="3.177">Et simplex Irus; divinae mentis utrumque</l>
            <l n="3.178">Aequat iudicium: non est laus propria, nasci</l>
            <l n="3.179">Illustri patre; sed verae si se ornat amictus</l>
            <l n="3.180">Virtutis: non haec tollit, sed promovet, ortus </l>
            <l n="3.181">Stirpe sua faetus; qui sunt: praeferre caducis,</l>
            <l n="3.182">Non peritura: pio summae flammescere Mentis</l>
            <l n="3.183">Obsequio, et caecam, morum face ducere plebem.</l>
            <l n="3.184">Aurea nobilitas, sed non nisi spreta coronat:</l>
            <l n="3.185">Aureus est et honos, et palladis aurea virtus; </l>
            <l n="3.186">Ast ea non decorant animos, nisi spreverit illa</l>
            <l n="3.187">Ipse animus: dotesque suas, quae pulchrius aurum</l>
            <l n="3.188">Est virtus, nisi demissae coniungere menti</l>
            <l n="3.189">Gaudeat, isto etiam pectus tenebrescit ab auro.</l>
            <l n="3.190">Lugendum est, vani pretium quod ludat honoris </l>
            <l n="3.191">Non viles partus; quos cum servilibus Orbis</l>
            <l n="3.192">Legibus absolvat, divina lege teneri</l>
            <l n="3.193">Ducunt esse nefas, et eodem ignobilis Iri,</l>
            <l n="3.194">Praecepti servire metu: vesania gentis</l>
            <l n="3.195">Humanae! certum statuo: quos condidit uno </l>
            <l n="3.196">Fine Deus, vitae stadium quoque dirigit una</l>
            <l n="3.197">Lege, dabitque unam merito non impare palmam,</l>
            <l n="3.198">Decernetque parem culpa non impare paenam.</l>
            <l n="3.199">Ipse quidem et paenam metuo, spemque atra fatigant;</l>
            <l n="3.200">Causa tamen cur Numen amem, cur obsequar illi, </l>
            <l n="3.201">Nec paena est nec palma; meos sibi stringit amores</l>
            <l n="3.202">Fontis inexhausti bonitas: sint sydera flammis</l>
            <l n="3.203">Clausa meis, non estis amor meus astra; supremus</l>
            <pb n="76"/>
            <l n="3.204">Astrorum princeps, meus est cui mancipor ignis.</l>
            <l n="3.205">Illustres titulos, et vani nomina fastus </l>
            <l n="3.206">Numinis excedit servus; mihi caetera nullo</l>
            <l n="3.207">Stant censu: peritura meo periistis amori.</l>
            <l n="3.208">Terrae vilis amor nostros licet improbet ignes;</l>
            <l n="3.209">Terrae vilis amor, Christi nunquam auferet ignes.</l>
            <l n="3.210">
               <add ana="div">7</add> Saeva Thienaeas voces immota stupebat</l>
            <l n="3.211">Tisyphone; cuius duro tamen ille petitus</l>
            <l n="3.212">Crebrius assultu, semper submovit eodem</l>
            <l n="3.213">Insidias animo: quo Divi robore serpens</l>
            <l n="3.214">Percita, nec quidquam tacitis afflatibus ultra,</l>
            <l n="3.215">Ausa loqui, Stygias rediit delusa sub umbras. </l>
            <l n="3.216">Excessit proprio postquam saturata veneno,</l>
            <l n="3.217">Eumenis, infaustoque leves certamine vires</l>
            <l n="3.218">Infernas didicit; quantasque Athleticus, una</l>
            <l n="3.219">Instructus pietate animus decerpere palmas,</l>
            <l n="3.220">E diro Plutone queat, tentata Thienis </l>
            <l n="3.221">Expressit Stygiis virtus invicta duellis.</l>
            <l n="3.222">Prostrato ne Dite tamen sibi debita laurus</l>
            <l n="3.223">Ista foret, vanaque suas dulcedine vecors</l>
            <l n="3.224">Efferret vires; cui laus, cui integra recti</l>
            <l n="3.225">Debetur bonitas operis; victricia Christo </l>
            <l n="3.226">Signa, triumphatae donum sacravit Erynnis.</l>
            <l n="3.227">Christe tuis, inquit, quas profligatus ab armis</l>
            <l n="3.228">Orcus, et anguicomae rabies inferna sororis,</l>
            <l n="3.229">Deposuit palmas; quas non mihi, debile robur,</l>
            <l n="3.230">Deberi, nihilque mei persuadet abyssus; </l>
            <l n="3.231">Reddo tibi: quod tartareo non concidit aestu</l>
            <l n="3.232">Prona meae levitas mentis; quos vana probanti</l>
            <l n="3.233">Gaudia, te IESU verae dulcedinis unum</l>
            <l n="3.234">Praetulerim fontem; facilis quod labile vulgi</l>
            <pb n="77"/>
            <l n="3.235">Iudicium, qui mortales plerumque fatigat, </l>
            <l n="3.236">Excaecatque oculos atomus, fatuaque paventes</l>
            <l n="3.237">A ficu; (sine qua vix te conversus adorat</l>
            <l n="3.238">Zachaeus) monitis doctus coelestibus, audax</l>
            <l n="3.239">Calcarim; tibi palma, tuae sit debita IESU</l>
            <l n="3.240">Gloria virtuti: tua nam quae indebita donat </l>
            <l n="3.241">Gratia, quaeque animis aptat lucentibus armis,</l>
            <l n="3.242">Adversus nostri generis dat terga strategus.</l>
            <l n="3.243">Laetus ut intonso pascit quem flore Cythaeron,</l>
            <l n="3.244">Agnus; inexpleti ventrem, cum forte petitus</l>
            <l n="3.245">Dente lupi, et cauti studio pastoris, edaci </l>
            <l n="3.246">Furi viva rapi potuit sine vulnere praeda;</l>
            <l n="3.247">Redditus assuetis hic liber ovilibus agnus,</l>
            <l n="3.248">Sollicitam custodis opem, deiectus ad imas</l>
            <l n="3.249">Commendat plantas; cui si natura dedisset</l>
            <l n="3.250">Ore loqui, grata vitae data gaudia lingua </l>
            <l n="3.251">Efferre, et validum praesenti in funere robur,</l>
            <l n="3.252">Pastoris cantare sui, meritumque perenni,</l>
            <l n="3.253">Servatae pecudis, vellet constare trophaeo.</l>
            <l n="3.254">Haud aliter funesta animae cum instaret Erynnis,</l>
            <l n="3.255">Servata Caietanus sine vulnere vita, </l>
            <l n="3.256">Non sibi, sed soli, cedit cui laurea Christo,</l>
            <l n="3.257">Perpetuae laudi, prostrati cordis in ara,</l>
            <l n="3.258">Tartarei appendit constans anathema triumphi.</l>
            <l n="3.259">
               <add ana="div">8</add> At fera Tisyphone moestum remeabat in Orcum,</l>
            <l n="3.260">Lenta gradu, laesaeque dolens dispendia famae, </l>
            <l n="3.261">Victa Thienaeo, proprias quod Marte probasset</l>
            <l n="3.262">Imbelles iras; nec quae sibi suasit amicus</l>
            <l n="3.263">Arma furor, firmum norint prosternere pectus.</l>
            <l n="3.264">Illa ego, dicebat, stygii quae chara parentis</l>
            <l n="3.265">Nata cruentatum bellis fatalibus Orbem </l>
            <pb n="78"/>
            <l n="3.266">Assiduis collido aestris; ego sola potentum</l>
            <l n="3.267">Ludificans animos moveo, seu bella parari,</l>
            <l n="3.268">Sive repentinis accendere motibus iram</l>
            <l n="3.269">Cum iubeo, charosque inter sero iurgia fratres,</l>
            <l n="3.270">Sunt artis portenta meae: solusne furorem </l>
            <l n="3.271">Ergo meum, solus spernet mea tela Thiene?</l>
            <l n="3.272">Illa ego praetextam indutis quae mentibus, ignes</l>
            <l n="3.273">Accendo Cyprios, Veneris quos plena sororis</l>
            <l n="3.274">Flamma meae sequitur totas bibitura medullas.</l>
            <l n="3.275">Quot mihi, sidereo qui se vovere Tonanti, </l>
            <l n="3.276">Illustres cecidere animae! Coeloque propinquae,</l>
            <l n="3.277">In mea damnatis iurarunt faedera votis!</l>
            <l n="3.278">An modo me stygio audacem pro Principe, vires</l>
            <l n="3.279">Deseruere meae? de me iam parta Thieni</l>
            <l n="3.280">Palma, triumphatam patrio confundet Averno </l>
            <l n="3.281">Tisyphonem? Nostri non est vis tanta veneni,</l>
            <l n="3.282">Nec vigor anguicomo tantus qui vertice strident,</l>
            <l n="3.283">Crinibus; et nigris non est ea gloria taedis,</l>
            <l n="3.284">Humana ut Stygio subdant mihi pectora fumo?</l>
            <l n="3.285">An Caietanus, nostri cui plena furoris </l>
            <l n="3.286">Copia, cui nostrae fluxere potentia fraudis</l>
            <l n="3.287">Toxica, delusae titulo gaudebit Erynnis?</l>
            <l n="3.288">Non patiar; sed calcantem mea iussa Thienem,</l>
            <l n="3.289">Saevior ulciscar, quasque irritata reservo</l>
            <l n="3.290">Subiciam flammas; certum est, irata quod armat </l>
            <l n="3.291">Tisyphone telum: donec meus occidat hostis.</l>
            <l n="3.292">Dirum omne experiar: nativas iuro per umbras,</l>
            <l n="3.293">Per styga, per Ditem, nec aquas Acherontis adorem.</l>
            <l n="3.294">Iam piceam, stygiis illi occurrentibus umbris,</l>
            <l n="3.295">Transierant lethem; mox adventare scelestam </l>
            <l n="3.296">Percipit Eumenidem, socia praeeunte Megaera,</l>
            <pb n="79"/>
            <l n="3.297">Admonitus Pluto, laetamque redire Thienis</l>
            <l n="3.298">Exitio credens; imum ad conclave, tyrannus</l>
            <l n="3.299">Constituit plena reducem deducere pompa.</l>
            <l n="3.300">Ast ubi funestae princeps cognovit Erynnis </l>
            <l n="3.301">Alloquio, tentata quidem, sed cassa fuisse</l>
            <l n="3.302">Consilia; et totam quam Styx ructaverat iram,</l>
            <l n="3.303">Invictum bello non expugnasse Thienem;</l>
            <l n="3.304">Ipse furens ira, et contorquens nescia quidquam</l>
            <l n="3.305">Ora loqui, verso furiali a Dipsade vultu, </l>
            <l n="3.306">Tanta Thienae meditans encomia palmae,</l>
            <l n="3.307">Culpat Avernales, segnes ad damna sorores.</l>
            <l n="3.308">Quem tamen ipsa furens, hac spe placavit Erynnis:</l>
            <l n="3.309">
               <add ana="div">9</add> Magne pater, devota suum quem tartara Numen,</l>
            <l n="3.310">Quem lethea palus, tenebrae quem Ditis adorant; </l>
            <l n="3.311">Si mihi sublimes, virtus prosternere cedros</l>
            <l n="3.312">Non fuerit, domuique meo nec robora flatu,</l>
            <l n="3.313">Sed tenues plantas, humilesque movere myricas</l>
            <l n="3.314">Fata dedere mihi; (quamvis et maxima quondam,</l>
            <l n="3.315">Heroumque genus, prostravi nomina; sed iam </l>
            <l n="3.316">Sola Thieneis, fateor, sum viribus impar)</l>
            <l n="3.317">Est inter stygias, nobis soror inclyta Divas,</l>
            <l n="3.318">Ambitio; huic ingens heroa in pectora virtus,</l>
            <l n="3.319">Et clarae sobolis felix in damna facultas.</l>
            <l n="3.320">Illa, suo indomitas novit concludere mentes, </l>
            <l n="3.321">Casse; nec invictum quidquam est, quod frangere tantae</l>
            <l n="3.322">Non liceat Divae: spernat mea iussa Thiene;</l>
            <l n="3.323">Ambitio hunc prima poterit convellere lucta.</l>
            <l n="3.324">Hanc Pluto acciri, atque alium non lentus in Orbem</l>
            <l n="3.325">Ire iube, ut noster, superum qui nititur hostis, </l>
            <l n="3.326">Viribus; adverso cuicunque resistere Marti,</l>
            <l n="3.327">Agnoscat stygii robur non debile regni.</l>
            <pb n="80"/>
            <l n="3.328">Haec ubi Taenareo regi suasisset Erynnis,</l>
            <l n="3.329">Accita e gelidis quibus ipsa perambulat antris,</l>
            <l n="3.330">Advenit Ambitio; quae cum Plutonia nosset </l>
            <l n="3.331">Imperia; inceptam cognata a Dipsade luctam</l>
            <l n="3.332">Ut proprio marte erigeret, quo forsan Erynni</l>
            <l n="3.333">Ereptam, maiore sibi revirescere cernat</l>
            <l n="3.334">Nequitia laurum, turbataque tartara cogat,</l>
            <l n="3.335">Felicem laeto reditu sperare triumphum; </l>
            <l n="3.336">
               <add ana="div">10</add> Excepit mandata libens: quam pluribus ipse</l>
            <l n="3.337">Instructam Pluto tali sermone requirit.</l>
            <l n="3.338">Iret: ubi Latii regnare inimica Monarchae</l>
            <l n="3.339">Fertur relligio, pietas ubi regia binas</l>
            <l n="3.340">Lambit adoratae, Claves, insigne tiarae: </l>
            <l n="3.341">Dictus ubi Coeli Interpres, fideique Latinae,</l>
            <l n="3.342">Romulidum aeternos servat reverentia muros.</l>
            <l n="3.343">Cernet ibi, generoso animi, peritura volatu</l>
            <l n="3.344">Vota supergressum, nullos ambire Thienem</l>
            <l n="3.345">Heroum titulos; et queis mortalia servent </l>
            <l n="3.346">Pectora, terrenae spernentem encomia famae:</l>
            <l n="3.347">Nec qui fumifico deceptae fulgure menti,</l>
            <l n="3.348">Vanus ridet honor, temnentem fluxa, dolosis</l>
            <l n="3.349">Illecebris superare valet; daret illa supremum</l>
            <l n="3.350">Audaci suada assultum, calcataque Ditis </l>
            <l n="3.351">Imperia, accensus mundi, ferat igne Thiene.</l>
            <l n="3.352">Una dabit multas Erebo victoria palmas.</l>
            <l n="3.353">Impius haec postquam Pluto mandata dedisset,</l>
            <l n="3.354">Ambitio fuit orsa loqui: tenbrose quod urges</l>
            <l n="3.355">Dux Erebi, sperare potes: Mavortia palmis </l>
            <l n="3.356">Roma est nota meis: Lauros si noscere nostras</l>
            <l n="3.357">Est animus, titulos numera; nostrosque triumphos,</l>
            <l n="3.358">Plura Palatinae describent pallia lanae.</l>
            <pb n="81"/>
            <l n="3.359">Sacratis etiam committor honoribus audax</l>
            <l n="3.360">Ambitio: quamvis multorum adversa repellat </l>
            <l n="3.361">Me probitas; tamen invenio, quos lucis amicae</l>
            <l n="3.362">Allectos potiore gradu, deludo clientes.</l>
            <l n="3.363">Non modo, quos dignos tantum, sublimis in auras</l>
            <l n="3.364">Tollit honor; spe cassa etiam mihi miror inanes,</l>
            <l n="3.365">Assidua servire fide: fugitivus honoris </l>
            <l n="3.366">Quos semper declinat apex, seu conscia tanti</l>
            <l n="3.367">Mens fuerit meriti, tumidum seu nulla clientem</l>
            <l n="3.368">Commendet virtus; tristes solatur alumnos,</l>
            <l n="3.369">Et torquet spes una simul: nostrae area laudis,</l>
            <l n="3.370">Laetaque se nostris effert ubi scena trophaeis; </l>
            <l n="3.371">Est augusta iugo surgens septemplice Roma.</l>
            <l n="3.372">
               <add ana="div">11</add> Hic ego, quos claustris Stygias lusisse pharetras,</l>
            <l n="3.373">Saepius obstupuit nostrae inclementia fraudis;</l>
            <l n="3.374">Illustris magnete gradus, aut luce tiarae</l>
            <l n="3.375">Illusos, mundo incautos servire coegi. </l>
            <l n="3.376">Hic, quibus aetherei constans fragrantia veris</l>
            <l n="3.377">Totam habuit mentem, sperati ut honoris ad aulam;</l>
            <l n="3.378">Exiguam ostendi rimam, facilemque spopondi</l>
            <l n="3.379">Introitum, non Coelum ultra, mansuraque semper</l>
            <l n="3.380">Gaudia suspirant: totam, ceu fulmine, mentem </l>
            <l n="3.381">Optatus prostravit honor: velut ante latentes,</l>
            <l n="3.382">Damnantesque hominum plausus, et gaudia tristis</l>
            <l n="3.383">Vidi; ubi deceptis mea cordibus haesit arundo,</l>
            <l n="3.384">Mutatos horum cernens laetissima mores,</l>
            <l n="3.385">His potui impensum lucris pensare laborem: </l>
            <l n="3.386">Congressus procerum aspexi tentare, favores</l>
            <l n="3.387">Captare Heroum, totum nugacibus aulae</l>
            <l n="3.388">Obsequiis damnare diem, regale suorum</l>
            <l n="3.389">Maiorum laudare genus, quod avunculus illis</l>
            <pb n="82"/>
            <l n="3.390">Hector, Achilleo genitor quod stemmate natus, </l>
            <l n="3.391">Quod Vulcanus avi tritavus, quod denique fratris</l>
            <l n="3.392">Uxor, Ulysseam contingat sanguine prolem.</l>
            <l n="3.393">Et demum propriae laudes celebrare Minervae:</l>
            <l n="3.394">Theologus, mentis quem nullus acumine vincat,</l>
            <l n="3.395">Quod fandi et iuris, sit primus in arte Magister; </l>
            <l n="3.396">Solius interea Crucis (haec nam sydera pandit</l>
            <l n="3.397">Christicolis) reticetur honos: sermone Quiritum</l>
            <l n="3.398">Captat amicitias, primum quaerendo, quod Anglus,</l>
            <l n="3.399">Cum Batavis feriat faedus, cum Caesare Gallus,</l>
            <l n="3.400">Quas ineat pacis leges, quas Suecicus Axis, </l>
            <l n="3.401">Vindice Danorum patiatur Marte ruinas:</l>
            <l n="3.402">Cumque animo grandi Monachus vult inde videri,</l>
            <l n="3.403">Maiora affectat quam claustri ut carcere septus,</l>
            <l n="3.404">Dispositum toleret Crucis ad stipendia pectus.</l>
            <l n="3.405">Interea nulla hos mentis censura flagellat, </l>
            <l n="3.406">Quid pietas animi, quid ea ratione pericli,</l>
            <l n="3.407">Relligio iurata ferat: de talibus unum,</l>
            <l n="3.408">Nostra, licet validum fallent commenta Thienem.</l>
            <l n="3.409">
               <add ana="div">12</add> Haec effata leves succi melioris amictus</l>
            <l n="3.410">Induit, et Dominam Stygiis ornantibus umbris, </l>
            <l n="3.411">Auratum defert praesumptio vana theristrum,</l>
            <l n="3.412">Quod capiti impositum, post colla fluentibus oris,</l>
            <l n="3.413">Picta refert meditata suae deliria mentis:</l>
            <l n="3.414">Regnorum titulos, fasces, diademata, palmas,</l>
            <l n="3.415">Illustres ceras, lauros, Castella, triumphos, </l>
            <l n="3.416">Pontificum mitras, rubei pretiosa galeri</l>
            <l n="3.417">Vellera; tum quidquid tota est tellure superbum.</l>
            <l n="3.418">Concreta elatae menti simulacra figurat.</l>
            <l n="3.419">Dira autem, quae toto animi sublimia nisu,</l>
            <l n="3.420">Vota fovet, cunctosque simul venatur honores </l>
            <pb n="83"/>
            <l n="3.421">Ambitio, partes crebro se versat in omnes,</l>
            <l n="3.422">Singula respiciens, ne quam vis aemula palmam</l>
            <l n="3.423">Praeripiat: pallet, timet, angitur; unde senilis</l>
            <l n="3.424">Est ori macies, oculi livore tumentes,</l>
            <l n="3.425">Est tremor in membris, frontem rugosa senectus </l>
            <l n="3.426">Asperat, et duras succi penuria malas</l>
            <l n="3.427">Sulcat, nativus nigris stat dentibus orcus.</l>
            <l n="3.428">
               <add ana="div">13</add> Tartareis demum velox se proripit antris,</l>
            <l n="3.429">Ambitio; superasque auras, Phaebumque salutat:</l>
            <l n="3.430">Mox Latias urbes, Romanaque moenia lustrat, </l>
            <l n="3.431">Et signata suis olim delubra trophaeis;</l>
            <l n="3.432">Constanterque suas gavisa assurgere palmas,</l>
            <l n="3.433">Inquit, adhuc hic una viret, quam mille procellis</l>
            <l n="3.434">Ingenii, quaesitus honor mihi fixit; et illam</l>
            <l n="3.435">Laurum etiam novi, multa quam fraude petiti, </l>
            <l n="3.436">Quantumvis vacuae servant mihi nominis umbrae.</l>
            <l n="3.437">Quid veteres memoro vires? texenda recenti </l>
            <l n="3.438">Flore corolla mihi est: novus est, quem persequor hostis.</l>
            <l n="3.439">Martia magnanimum sed ubi spectare Thienem,</l>
            <l n="3.440">Roma dabit? quae certa legam vestigia? nostram </l>
            <l n="3.441">Quis locus excipiet luctam? scio; paupere clausum</l>
            <l n="3.442">Inveniam cella: quid obest? inopesque fatigo</l>
            <l n="3.443">
               <add ana="div">14</add> Non ingrata casas. Locus est, ubi Romula quondam,</l>
            <l n="3.444">Consuevit certans bellis praeludere pubes,</l>
            <l n="3.445">Martius a tali dictus luctamine campus: </l>
            <l n="3.446">Hic Caietanum, postquam tribus horrida votis</l>
            <l n="3.447">Fraena, voluntati, carnique, opibusque dedisset;</l>
            <l n="3.448">Cum sociis, quos una sibi non obvia vitae</l>
            <l n="3.449">Iungebat pietas, primos posuisse penates,</l>
            <l n="3.450">Certa fides memorat: pulchra dignissime lauro, </l>
            <l n="3.451">Macte animo miles! dignam divina palaestram</l>
            <pb n="84"/>
            <l n="3.452">Invenit virtus: nulla est magis area palmis</l>
            <l n="3.453">Opportuna tuis: ubi saepius ante profanis</l>
            <l n="3.454">Certavit gladiis, videat nunc bellica sanctum</l>
            <l n="3.455">Roma ducem, aeternas lauros, palmasque legentem </l>
            <l n="3.456">Et melius, belli hanc glebam, campumque Gradivi,</l>
            <l n="3.457">Sacrari aethereae laetetur gymnade pugnae.</l>
            <l n="3.458">Hic mihi supremis certandum est viribus, inquit</l>
            <l n="3.459">Ambitio: subiitque lares, ubi fortia caetus</l>
            <l n="3.460">Fundamenta novi, sociae fervore catervae, </l>
            <l n="3.461">Iecerat, et rudia, heroae cunabula fixit</l>
            <l n="3.462">Virtuti; spretaeque Crucis vexilla Thiene,</l>
            <l n="3.463">Plutoni inducto caepit praefigere bello.</l>
            <l n="3.464">
               <add ana="div">15</add> Hunc Ditis soboles, Stygiae testudine suadae,</l>
            <l n="3.465">Sic animosa quatit: quid agis? claudisne sepulchro, </l>
            <l n="3.466">Caietane tuas, quas nunc impendere dotes,</l>
            <l n="3.467">Urget Apostolicae turpis scissura tiarae?</l>
            <l n="3.468">Coelica Romanae fidei Doctrina vacillat,</l>
            <l n="3.469">Et tu vivis iners? accepti lucra talenti,</l>
            <l n="3.470">Inter inassuetae concludes otia cellae? </l>
            <l n="3.471">Cernis adoratae veluti discrimine Romae,</l>
            <l n="3.472">Saxonicus late spargit sua toxica Buffo?</l>
            <l n="3.473">Sacrilegae sentis quas propudiosa Genevae</l>
            <l n="3.474">Pestis, adornata Romana in funera lingua,</l>
            <l n="3.475">Designat caedes? primae fastigia mitrae, </l>
            <l n="3.476">Qua levitate suos calcare Bohemicus Anser *</l>
            <l n="3.477">Erudiit pullos? Audis quas Helvetus anguis</l>
            <l n="3.478">Sibilat in fraudes? et tu leporinus in umbra</l>
            <l n="3.479">Faeminea miles, charae praecordia matris</l>
            <l n="3.480">Discerpi pateris: maeret viduata probatis </l>
            <note>* Hus Bohemice Anser</note>
            <pb n="85"/>
            <l n="3.481">Praesulibus Romana fides; pastoris inepti</l>
            <l n="3.482">Desidies proprioque parum vigilantis ovili,</l>
            <l n="3.483">Haereticos neglecta trahit custodia morsus.</l>
            <l n="3.484">Hinc fidei plagae, falsae hinc deliria sectae,</l>
            <l n="3.485">Hinc morum labes; quae primum ut toxica pravus </l>
            <l n="3.486">Concepit sanguis; totius certum inde resultat</l>
            <l n="3.487">Corporis exitium: dignae te praesule curae,</l>
            <l n="3.488">Caietane petunt; de te sibi curia magnum</l>
            <l n="3.489">Promittit nomen; publicae te vota salutis,</l>
            <l n="3.490">Te nutans pietas, virtuti subditus ipse </l>
            <l n="3.491">Te compellat honor: non hoc debetur eremo</l>
            <l n="3.492">Pectus; et ignavas assueta adscribere mentes</l>
            <l n="3.493">Claustra, suum Latiae mitrae rapuisse Thienem,</l>
            <l n="3.494">Christiadum publica plangit Respublica poena.</l>
            <l n="3.495">Ut Christi sincera suo reddatur honori, </l>
            <l n="3.496">Relligio, quod tu, debentque optare quod omnes,</l>
            <l n="3.497">Quos peregrina fides, quos nil sectaria laesos</l>
            <l n="3.498">Horruit impietas, angusta abscondita Cella</l>
            <l n="3.499">Non faciet virtus: fractus claustralibus Orbis</l>
            <l n="3.500">Non eget ascetis, propriae quos una salutis </l>
            <l n="3.501">Cura, nihil publicis patitur succurrere damnis.</l>
            <l n="3.502">Consilium praeceps! aegro te subtrahis Orbi,</l>
            <l n="3.503">Fortis Atlas: collapsa pio statuenda labore,</l>
            <l n="3.504">Si virtus hominum, pravos si pellere Cleri,</l>
            <l n="3.505">Intendis mores; non hoc dabit abdita claustro </l>
            <l n="3.506">Pauperies: publicae luci subtracta, salubres</l>
            <l n="3.507">Non mittit radios virtus: lucebit Olympo</l>
            <l n="3.508">Phaebe sola sibi, tegitur si nube; nec ullus,</l>
            <l n="3.509">Non visum laudat radiis splendescere Phaebum.</l>
            <l n="3.510">Sic virtus spectata trahit; cui demere lucem </l>
            <l n="3.511">Affectans, dignam intendit quoque demere laudem.</l>
            <pb n="86"/>
            <l n="3.512">Sed virtus ubi laude caret, vitiosa trahendi</l>
            <l n="3.513">Non habet exemplum: probitas in praesule lucet</l>
            <l n="3.514">Clarius: inventis veluti mens vertice formis,</l>
            <l n="3.515">Fabricat idaeas; vertex, commune mitratus </l>
            <l n="3.516">Transit in exemplar: Titan ardentius urit</l>
            <l n="3.517">Altior, occasusque sui momenta, caloris</l>
            <l n="3.518">Signat debilitas: quo non assurgere possit</l>
            <l n="3.519">Gratia, nobilitas, pietas, sapientia, zelus</l>
            <l n="3.520">Caietane tuus, nihil est: te praesule, laeta </l>
            <l n="3.521">Gaudebit mundo radios emittere virtus.</l>
            <l n="3.522">Vis augere Fidem? fieri non Lesbia morum,</l>
            <l n="3.523">Regula suspiras? trabibus sed recta dolandis</l>
            <l n="3.524">Regula si iungi nolit, tabulisque recuset</l>
            <l n="3.525">Aequa superponi; gibbo fabrilis ab omni, </l>
            <l n="3.526">Ars ignorabit curvas absolvere quercus.</l>
            <l n="3.527">Regula sis morum, modicum est, nisi regula fias</l>
            <l n="3.528">Talis, ut applicitam sibi curvae in crimina mentes,</l>
            <l n="3.529">Praefigant; quod non fiet, nisi praesulis ora</l>
            <l n="3.530">Sumpseris, et populos publicae concredita luci, </l>
            <l n="3.531">Virtutis censura domet; quos illice forma</l>
            <l n="3.532">Attrahet, et proprio confundet lumine, mores</l>
            <l n="3.533">Brutales mitratus apex, splendorque tiarae.</l>
            <l n="3.534">Nec pudor est mutare animum: decreta prioris</l>
            <l n="3.535">Consilii emendat sapiens, ubi noxia mentis </l>
            <l n="3.536">Praeproperae consulta videt: suscepta Thiene</l>
            <l n="3.537">Otia si mutes, Latiae tua proderit aulae</l>
            <l n="3.538">Ingenii probitas: Capiti cum adstantia summo</l>
            <l n="3.539">Membra, tuae sacro mentis correxeris igne,</l>
            <l n="3.540">Et Fidei candore trahes, contagia gentis </l>
            <l n="3.541">Romuleae correcta puta: te authore videbis</l>
            <l n="3.542">Matutina velut mundo splendere mitratos</l>
            <pb n="87"/>
            <l n="3.543">Sydera Romulidas, morum documenta daturos.</l>
            <l n="3.544">
               <add ana="div">16</add> Taliter Ambitio. Postquam fallacia Ditis</l>
            <l n="3.545">Consilia, internae librasset pondere flammae </l>
            <l n="3.546">Caietanus; atrox, inquit, speciosa venenum</l>
            <l n="3.547">Argumenta tegunt: mors est pietatis, honorem</l>
            <l n="3.548">Sectari; laeditque animum, primatibus uri</l>
            <l n="3.549">Recto etiam si fine putet: non si allicit illum,</l>
            <l n="3.550">Non etiam si cogat amo: cum summa potestas </l>
            <l n="3.551">Vim replicat, delatus honor non inde triumphat,</l>
            <l n="3.552">Sed se spernentis robur prostratus adorat.</l>
            <l n="3.553">Pastoris virgam, res est praefervida, nostri</l>
            <l n="3.554">Iudicii temone sequi: quos saepe tiara</l>
            <l n="3.555">Lex prohibet, lux vana rapit; nec dignus honore est, </l>
            <l n="3.556">Quem cassus propellit honos; onerosa novalis</l>
            <l n="3.557">Vix cultura trahit; lucro vel luce carentes,</l>
            <l n="3.558">Nulla fatigabunt hominum suspiria curae.</l>
            <l n="3.559">Pontificum sedes, Cleri praetendere fasces,</l>
            <l n="3.560">Esse bonum qui dixit opus, tum dicere Paulus </l>
            <l n="3.561">Id potuit, quando pretio pietatis adeptae,</l>
            <l n="3.562">Addita Martyrii fuerat tolerantia mitrae.</l>
            <l n="3.563">Res bona tunc etiam mitra est, si praesulis ardor;</l>
            <l n="3.564">Martyrio par esse velit, cui proxima nunquam</l>
            <l n="3.565">Spina deest, rectum penetret quae cuspide pectus. </l>
            <l n="3.566">Perversi mores, et liberiora potentum</l>
            <l n="3.567">Scandala; pauperibus, viduisque negata forensis</l>
            <l n="3.568">Astraea; et pravum vitiis absolvere Clerum;</l>
            <l n="3.569">Iuris Apostolici procerum formidine nulla,</l>
            <l n="3.570">Illaesum servare decus, virgaque reorum </l>
            <l n="3.571">Cervices curvare ducum, fideique vetustae</l>
            <l n="3.572">Ad normam, adversas Latio componere gentes;</l>
            <l n="3.573">Hae sunt praesulibus spinae, quas tollere nunquam</l>
            <pb n="88"/>
            <l n="3.574">Stirpitus aggreditur vigilans sine sanguine pastor.</l>
            <l n="3.575">Praesulis officium tale est, et tale verendum </l>
            <l n="3.576">Omni humero Pastoris onus: quicumque tiaram,</l>
            <l n="3.577">Ad luxum, vel segnitiem, vel ad ampla requirit</l>
            <l n="3.578">Lucra; suae timeat speciosa pericula mitrae,</l>
            <l n="3.579">Pernitiemque animae certam: tunc desinit esse</l>
            <l n="3.580">Res bona, non rectis ubi quaeritur insula votis. </l>
            <l n="3.581">Sanctum opus est Praesul; veniuntque a pectore pravo,</l>
            <l n="3.582">Nunquam operis si vota boni, putet inde necesse est,</l>
            <l n="3.583">Sese quisque bonum, curas qui praesulis optat.</l>
            <l n="3.584">Proh tamen humanae quanta est praesumptio mentis,</l>
            <l n="3.585">Arbitrio sanctum esse suo, si vita proborum est, </l>
            <l n="3.586">Non tenues, in non culpis agnoscere culpas.</l>
            <l n="3.587">Qui probus est, sanctusque probo, iubeoque tiaras</l>
            <l n="3.588">Quaerat; ego quem multiplicis mens conscia culpae</l>
            <l n="3.589">Vellicat, unum opto, flendo ut mea crimina tergam.</l>
            <l n="3.590">Quod vero electum Christi corrumpat ovile, </l>
            <l n="3.591">Erronum scabiosa lues, ut barbarus ista</l>
            <l n="3.592">Peste, vel a Scythia veniens, sit mitior ensis, </l>
            <l n="3.593">Et doleo, et ploro: iustam hic, medicamque Tonantis</l>
            <l n="3.594">Vindicis agnosco dextram, qui forte meorum,</l>
            <l n="3.595">Qui numero excedunt, scelerum iustissimos ultor, </l>
            <l n="3.596">Immodicis totum replet terroribus Orbem.</l>
            <l n="3.597">Has ego promerui paenas, vis inde reportem</l>
            <l n="3.598">Et decus, et lucrum? sacrum temerarius optem</l>
            <l n="3.599">Praesulis officium? potius mihi crimina quisque</l>
            <l n="3.600">Suaserit abstergi lacrymis, medicoque dolore, </l>
            <l n="3.601">Terrificum ut cesset, noxa cessante flagellum.</l>
            <l n="3.602">Dixerat haec, avidaque manu tormenta cruenti</l>
            <l n="3.603">Arripuit flagri, denudatique fatigat</l>
            <l n="3.604">Ieiuniam maciem dorsi, ferrataque fixis</l>
            <pb n="89"/>
            <l n="3.605">Fila rotat stellis: cumque irrorata profuso </l>
            <l n="3.606">Membra cruore notat, ludens ait: improba cerne</l>
            <l n="3.607">Ambitio, quali versit me purpura succo:</l>
            <l n="3.608">Hic meus est murex, qualem modo docta disertis</l>
            <l n="3.609">Suadebas verbis: num sat tibi subdola serpens,</l>
            <l n="3.610">Formosus videor? si necdum iusta rubentis </l>
            <l n="3.611">Copia defluxit roris, dabo pluribus aequam</l>
            <l n="3.612">Mensuram rivis; quantum est satis, accipe demens</l>
            <l n="3.613">Ambitio, chlamydemque para, decorare Thienem,</l>
            <l n="3.614">Persuasus quo possit honos. Hic durius omni</l>
            <l n="3.615">Obriguit saxo, praesens affatibus istis </l>
            <l n="3.616">Ambitio, pressisque labris immota pependit.</l>
            <l n="3.617">
               <add ana="div">17</add> Haec postquam vitae sensum, motumque recepit,</l>
            <l n="3.618">Sic loquitur: quaenam Numidum te pavit in antris,</l>
            <l n="3.619">Caietane tigris? Lybica sub rupe, laenae</l>
            <l n="3.620">Quae te lactavit feritas? nil te infula movit, </l>
            <l n="3.621">Et qui mortales animos in devia ducit,</l>
            <l n="3.622">Nil placidus te flexit honor: quod Mundus adorat,</l>
            <l n="3.623">Contemnis solus, ludis mea vota Thiene;</l>
            <l n="3.624">Et mage quod mirum est, in me mea tela retorques,</l>
            <l n="3.625">Meque unam contra, quo te magis insequar, instas. </l>
            <l n="3.626">Agnosco causam, quare soror aemula flammis,</l>
            <l n="3.627">Et iaculis non vana suis, repetivit amaram</l>
            <l n="3.628">Tisyphone delusa Stygem: Plutonia testor</l>
            <l n="3.629">Regna, et Avernales Ditis quas incolo sedes,</l>
            <l n="3.630">Prae Caietano nullus mihi fortior hostis </l>
            <l n="3.631">Visus adhuc, faedatque meas sua laurea palmas.</l>
            <l n="3.632">Ibo ergo, et tenebris iustum superata dolorem</l>
            <l n="3.633">Moesta tegam: si me sociae, si Pluto requirat,</l>
            <l n="3.634">Quaeque Thienae texunt mihi praemia luctae,</l>
            <l n="3.635">Eumenides laetae occurrant, plaususque parari </l>
            <pb n="90"/>
            <l n="3.636">Significent, quo ne reducem praestantibus ornet</l>
            <l n="3.637">Styx festiva sonis; spectanti ingloria Diti,</l>
            <l n="3.638">Talia funestae memorabo nuntia sortis:</l>
            <l n="3.639">Tartareae veniant uno si Marte phalanges,</l>
            <l n="3.640">Adversamque parent supremo robore luctam; </l>
            <l n="3.641">Prodeat ipsa etiam Ditis Bellona; Thienem,</l>
            <l n="3.642">Vanus erit superare labor: quem laurea victae</l>
            <l n="3.643">Ornat Tisyphonis, stratae quem praedicat ingens</l>
            <l n="3.644">Ambitionis honor, Stygii leviora furoris</l>
            <l n="3.645">Arma, Thieneae metuent encomia dextrae; </l>
            <l n="3.646">Cui levius fiet vires superare minores,</l>
            <l n="3.647">Quo vis magna ruit: non durius ipse superbo</l>
            <l n="3.648">Restitit Alcidi, tacta tellure resurgens</l>
            <l n="3.649">Fortior Antaeus: nulla illum spicula, Ditis</l>
            <l n="3.650">Mancipium reddent, Orcina pericula Coelo </l>
            <l n="3.651">Eripient nunquam, contra hunc est omnis inanis</l>
            <l n="3.652">Vis Erebi, Ditisque omnis male firma potestas.</l>
            <l n="3.653">Quo magis hunc pressum cupimus, quo tendimus astu</l>
            <l n="3.654">Maiore insidias, astris propiora paramus</l>
            <l n="3.655">Invicto Heroi Coelo plaudente trophaea, </l>
            <l n="3.656">Regnaque probrosa premimus Plutonia fama.</l>
            <l n="3.657">Invisas haec fata subit pudibunda sub auras</l>
            <l n="3.658">Ambitio: damnisque suae Divae, ore trifauci</l>
            <l n="3.659">Cerberus ingemuit: ripis lethaea quievit</l>
            <l n="3.660">Insolito languore palus, Stygiumque secutae </l>
            <l n="3.661">Sunt gemitum tristes, saevis ululatibus umbrae.</l>
            <l n="3.662">Hic Erebo finis. Sed quas haec una corollas</l>
            <l n="3.663">Palma tulit, quas aetherei pretiosa favoris</l>
            <l n="3.664">Ubertas appendit opes; plus pectora versant,</l>
            <l n="3.665">Quod stupeant, quam lingua ferat: quod victa Thieni, </l>
            <l n="3.666">Improba vis Erebi cessit, praestantibus astra,</l>
            <pb n="91"/>
            <l n="3.667">Victoris meritum donis testantia, dicam.</l>
            <l n="3.668">
               <add ana="div">18</add> O dona, o Coeli charites! quae gratia vincens</l>
            <l n="3.669">Angelicas dotes! sed Verbum dicere Verbo</l>
            <l n="3.670">Incipiam: Verbum Patris, qualem unica natum </l>
            <l n="3.671">Parturiit Virgo, divina Peurpera sacrum</l>
            <l n="3.672">Intacti pignus ventris, natalis in ipsis</l>
            <l n="3.673">Optatae noctis tenebris, manibusque tenendum,</l>
            <l n="3.674">Et labiis Caietano dedit amplexandum.</l>
            <l n="3.675">Noctem laetam! o nox lucis post fata beatae </l>
            <l n="3.676">Aequans delicias! tacitum stupet omnia pectus:</l>
            <l n="3.677">Virgo Thieneis natum deponit in ulnis:</l>
            <l n="3.678">Virgo Thieneas dignatur munere palmas,</l>
            <l n="3.679">Quo maius suprema beat nec Sydera lumen.</l>
            <l n="3.680">Nec mirum Angelicae quadam si forte laborent </l>
            <l n="3.681">Invidia mentes; potius si nulla Thieni</l>
            <l n="3.682">Invideat, stupeo: vester sol, gloria, splendor,</l>
            <l n="3.683">Coelestes animae, manibus lux vestra Thienis</l>
            <l n="3.684">Excipitur: repetita sui quas vota fatigant</l>
            <l n="3.685">Intuitus, stringit palmis, labiisque Thiene </l>
            <l n="3.686">Libat opes, quas plena suis diffusa labellis</l>
            <l n="3.687">Gratia distribuit. Sed quo fuit ordine gesta,</l>
            <l n="3.688">Aetherei series doni laetissima pandam.</l>
            <l n="3.689">
               <add ana="div">19</add> Exurgit Latiis septem de collibus unus,</l>
            <l n="3.690">Armipotens queis Roma Sedet; dixere Qirites, </l>
            <l n="3.691">Exquilias: montem hunc Romanae Servius Urbi</l>
            <l n="3.692">Addidit, et veteres regum, de rupe penates</l>
            <l n="3.693">Tarpeia removens, isto rex Servius idem,</l>
            <l n="3.694">Regia construxit felici limina clivo,</l>
            <l n="3.695">Hic Ocrisiades subiectis aequa latinis, </l>
            <l n="3.696">Olim iura dabat; praestans nunc regia Matris</l>
            <l n="3.697">Virginis hunc animat collem, quo augusta suarum</l>
            <pb n="92"/>
            <l n="3.698">Faecundo Charitum, colitur Regina sacello.</l>
            <l n="3.699">Virgineae moli spatium indelebile, fluxae</l>
            <l n="3.700">Prodigio scripsere nives, Sextilibus arsit </l>
            <l n="3.701">Cum Latium flammis: nivibus signata, calentes</l>
            <l n="3.702">Area confudit Soles: ubi protinus amplum,</l>
            <l n="3.703">Evexit gemini Marianus coniugis ardor,</l>
            <l n="3.704">Verbiparae templum, tabulis ex asse supremis,</l>
            <l n="3.705">Sola bonis fuerat quae scripta iugalibus haeres. </l>
            <l n="3.706">Haec eadem eximiis auxit Sacraria donis</l>
            <l n="3.707">Pontificum et regum pietas: memorabile gaza</l>
            <l n="3.708">Sed magis est reliqua, Christus quo vagiit infans,</l>
            <l n="3.709">Bethlemii Praesepe specus; quod luce Quiritum,</l>
            <l n="3.710">Et fortunatae cultu pretiosius Urbis, </l>
            <l n="3.711">Frigora adorati faciunt natalia Verbi.</l>
            <l n="3.712">
               <add ana="div">20</add> Has etiam doctus, Mariano Dalmata templo,</l>
            <l n="3.713">Progenitus Stridone, sacras translatus adorat</l>
            <l n="3.714">Vicinas tumulo cunas, quas vivus in ora</l>
            <l n="3.715">Ephratite, piae coluit splendore Minervae. </l>
            <l n="3.716">Saepius hic consueta suae dum vota Thiene</l>
            <l n="3.717">Fundebat Dominae, totos cui pectoris ignes,</l>
            <l n="3.718">A tenero felix infans sacraverat aevo;</l>
            <l n="3.719">Sacra Palaestini fusus Doctoris ad ossa;</l>
            <l n="3.720">Propitiam poscebat opem; instabatque Parentis </l>
            <l n="3.721">Virginis obsequio, tanto Oratore, clientem</l>
            <l n="3.722">Immeritum sisti; facundae ad pondera linguae,</l>
            <l n="3.723">Cum merita accedant, quibus expugnavit amores</l>
            <l n="3.724">Verbiparae; qui ad speluncam, qua Virgine natus</l>
            <l n="3.725">Salvator, Iessei hospes sanctissimus antri, </l>
            <l n="3.726">Virtutum radiis veluti nova stella refulsit.</l>
            <l n="3.727">Irrita votorum nec vis fuit: annua iuvit</l>
            <l n="3.728">Orantem pietas: quando brumale volucres</l>
            <pb n="93"/>
            <l n="3.729">Solstitium convertit equos, Phaebique quadrigas</l>
            <l n="3.730">Consuetus prohibet Tropicos excedere limes, </l>
            <l n="3.731">Inclyta Virgineum recolunt solemnia partum,</l>
            <l n="3.732">Festivamque trahunt sacra incunabula Romam;</l>
            <l n="3.733">Noctis erat medium, cum candida liba mitratus</l>
            <l n="3.734">Mysta litat, populumque suo spatiosa theatro</l>
            <l n="3.735">Vix caperet moles: (nesciri nolo, quod ille </l>
            <l n="3.736">Augustae noctis, menti pius ingerit horror</l>
            <l n="3.737">Laetitiam nostrae, pacis qua decidit imber</l>
            <l n="3.738">Aureus, aeterni irrorans exordia Solis)</l>
            <l n="3.739">Tantus habet plausus populos, ut sanguine clarae</l>
            <l n="3.740">Ipsae etiam damnent faecunda cubilia nuptae. </l>
            <l n="3.741">
               <add ana="div">21</add> Hic aderat nati plenus dulcedine Verbi,</l>
            <l n="3.742">Orgia cum populo recolens nocturna Thiene;</l>
            <l n="3.743">At non cum populo sacrae mysteria noctis</l>
            <l n="3.744">Explet mente pari; posito nam fine litantis</l>
            <l n="3.745">Officio Mystae, proprios festina penates </l>
            <l n="3.746">Turba petit, somnum repetit, thalamoque sequentem</l>
            <l n="3.747">Expectat solem; totis sed pervigil umbris,</l>
            <l n="3.748">Virgineam fundit se Caietanus ad aram,</l>
            <l n="3.749">Eructans sacras per amica silentia flammas,</l>
            <l n="3.750">Bisgenito internos Verbo dicturus amores. </l>
            <l n="3.751">Ac veluti quando patrio Iovis armiger ales</l>
            <l n="3.752">Pendulus ungue, probae sobolis documenta procurat;</l>
            <l n="3.753">Intrepido si phaebum oculo, solidoque calentes</l>
            <l n="3.754">Obtutu tolerat radios, hoc indice prolem</l>
            <l n="3.755">Legitimam se monstrat avis: manifesta Thiene </l>
            <l n="3.756">Signa dedit quam purus amor sua pectora flamma</l>
            <l n="3.757">Aetherea stimulat, solis veneratus amicas</l>
            <l n="3.758">Immensi cunas, velut incurvata rotarum</l>
            <l n="3.759">Subsidia, aeternam stabuli felicis in antro</l>
            <pb n="94"/>
            <l n="3.760">Quae tulerant lucem, stabili spectatus amoris </l>
            <l n="3.761">Intuitu, noctis reliquum constanter adorans.</l>
            <l n="3.762">
               <add ana="div">22</add> Versarunt tacitam postquam felicia mentem</l>
            <l n="3.763">Prodigia; et sensim dulcis suffunderet imber,</l>
            <l n="3.764">Rorantes oculos; forsan distare micantem</l>
            <l n="3.765">Non procul Auroram, quae non modo nuntia veri, </l>
            <l n="3.766">Sed felix etiam facta est Nutritia solis,</l>
            <l n="3.767">Rore suo geminum dederat praesagia lumen;</l>
            <l n="3.768">Ecce tenebrosam quaedam lux candida noctem</l>
            <l n="3.769">Occupat: obstupuit lucem, creditque Thiene,</l>
            <l n="3.770">Advenisse diem: sed mox comparet Eoa </l>
            <l n="3.771">Splendidior stella, divini baiula solis,</l>
            <l n="3.772">Atque eadem Mater; qualemque puerpera Virgo</l>
            <l n="3.773">Edidit infantem, manibus coeleste Thienis</l>
            <l n="3.774">Deponit pignus, purisque amplexibus offert.</l>
            <l n="3.775">Virginis obsequio praesens adstabat, humatus </l>
            <l n="3.776">Non procul inde senex, olim Davidica nati</l>
            <l n="3.777">Cui habitanda dedit Bethlem spelaea Tonantis:</l>
            <l n="3.778">Innumerae circum mentes, miranda Thieni</l>
            <l n="3.779">Maiestas aderat. Sed quis mihi flammeus ora</l>
            <l n="3.780">Calculus absolvet, tanti miracula facti, </l>
            <l n="3.781">Si rudis exponam? refert quis gaudia mentis</l>
            <l n="3.782">Caietane tuae? quis linguae fervida dicet</l>
            <l n="3.783">Verba, quibus pura natum de Virgine Verbum</l>
            <l n="3.784">Alloquio dulci affatus? quis scribet amoris</l>
            <l n="3.785">Oscula, libatas proprio de fonte quis edet </l>
            <l n="3.786">Delicias mentis, quae velox penna favores</l>
            <l n="3.787">Expediet, quos iste hospes tibi contulit infans?</l>
            <l n="3.788">Nil tamen est mirum, Charites describere tantas</l>
            <l n="3.789">Si rudis ignorem, quando sublimia nescit,</l>
            <l n="3.790">Ipse etiam expertus sua promere dona Thiene. </l>
            <pb n="95"/>
            <l n="3.791">Hoc tamen exposuit, scriptum quod missile prodit:</l>
            <l n="3.792">Mirari alpina pectus sibi rupe fuisse</l>
            <l n="3.793">Durius, immitesque ursas feritate, vel ipsas</l>
            <l n="3.794">Hircanas superasse tigres, et frigore brumam</l>
            <l n="3.795">Arctoi minuisse freti, quod lentus, et excors </l>
            <l n="3.796">Consumi flammis tanti nequisset amoris.</l>
            <l n="3.797">Nil aliud novi, dulcis quo te iste beavit</l>
            <l n="3.798">Caietane puer: reliquos celare favores</l>
            <l n="3.799">Divinos poteras, nunquam celare valebas</l>
            <l n="3.800">Virtutum heroos tibi quos donavit amictus: </l>
            <l n="3.801">Quaequae animo fortunatae tibi noctis adhaesit</l>
            <l n="3.802">Istius pietas, solito occurrente Decembris</l>
            <l n="3.803">Solstitio, maiore augens praecordia flamma,</l>
            <l n="3.804">Caietane tuis quod sol aeternus obivit</l>
            <l n="3.805">Solstitium palmis, aestu exundante docebas. </l>
            <l n="3.806">O fortunatam noctem, splendere micantis</l>
            <l n="3.807">Est phaebi quae passa faces, cui praevius ivit</l>
            <l n="3.808">Virginis Aurorae candor; positumque Thienis</l>
            <l n="3.809">Aeternum manibus fecit consistere solem.</l>
            <l n="3.810">Felices palmae, felicia brachia, felix </l>
            <l n="3.811">Nocturnus Phaebi nunquam occumbentis Horizon!</l>
            <l n="3.812">
               <add ana="div">23</add> Cum Caietanus, Mariano colle recedens</l>
            <l n="3.813">Iret ovans, nati quod ductus ad oscula regis</l>
            <l n="3.814">Expendens, inquit: quantum mortalia possunt,</l>
            <l n="3.815">Corporeae moli, carnique immersa videre </l>
            <l n="3.816">Lumina, iam vidi; magis hinc mea pectora dulcis</l>
            <l n="3.817">Extimulat fervor, quo te pulcherrime IESU</l>
            <l n="3.818">Aeterna Verbi specie tumulatus adorem.</l>
            <l n="3.819">Interea tantae lucis, qua ferveo, certum</l>
            <l n="3.820">Conservo pignus; vivo quae dona dedisti, </l>
            <l n="3.821">Haec tua defuncto pietas concedet amanti.</l>
            <pb n="96"/>
            <l n="3.822">Ipse autem attonitam tanto simulare nequivit</l>
            <l n="3.823">Prodigio mentem; divini immobilis haesit</l>
            <l n="3.824">Muneris excessus: libatus pectore vitis</l>
            <l n="3.825">Virgineae botrus, mox immortale, reliquit, </l>
            <l n="3.826">Laetabunda inter saliens praecordia nectar.</l>
            <pb n="97"/>
         </div>
         <div type="poesis-liber" n="4">
            <head>THIENEIDOS LIBER QUARTUS.</head>
            <l n="4.1">
               <add ana="div">1</add> Extollat varia meriti quod laude Thienem,</l>
            <l n="4.2">Sacrilegum, Romae quia iniquum, dicere bellum</l>
            <l n="4.3">Incipiam. Dives spoliis, opulenta potentum</l>
            <l n="4.4">Regnorum exuviis, populorum, Orbisque subacti</l>
            <l n="4.5">Luxurians opibus, tot fractis gentibus ingens </l>
            <l n="4.6">Roma; cui augustis fuerat spectata triumphis</l>
            <l n="4.7">Ipsa superborum famulari gloria regum;</l>
            <l n="4.8">Exemplo monuit, docuitque extranea tali</l>
            <l n="4.9">Arma, etiam se posse capi: proprio ense sarissas</l>
            <l n="4.10">Hostiles acuit, crudam sudore Latino </l>
            <l n="4.11">Barbariem fovit, subtractum gentibus aurum</l>
            <l n="4.12">Depositi lege occuluit, quod postea, ferro</l>
            <l n="4.13">Fusae olim, ferro urgerent sibi reddere gentes.</l>
            <l n="4.14">
               <add ana="div">2</add> Primus erat gelida veniens Alaricus ab Arcto;</l>
            <l n="4.15">Romam hic posse capi, praedatricemque subacti </l>
            <l n="4.16">Orbis, praedam etiam fieri potuisse, probavit.</l>
            <l n="4.17">Debuerat primum calcare Arctoa Latinam</l>
            <l n="4.18">Ursa Lupam; ut tantam, proprii vi frigoris, auri</l>
            <pb n="98"/>
            <l n="4.19">Sisteret esuriem. Gothico mox nobilis ostro,</l>
            <l n="4.20">Praedo novus saevit Latiis Ataulphus arenis. </l>
            <l n="4.21">Quasque prior sacris tantum non impius aris,</l>
            <l n="4.22">Hostis liquit opes, huius latronis avari</l>
            <l n="4.23">Abstulit impietas: fuit haec rasura cadentis</l>
            <l n="4.24">Urbis; sed Victor tantum hic corraserat aurum,</l>
            <l n="4.25">Unde etiam magni poterant ditescere reges. </l>
            <l n="4.26">Aemula Romanae Lybie piratica molis,</l>
            <l n="4.27">Ut raperent, miserae quod forte superfuit urbi,</l>
            <l n="4.28">Vandalicas misit calcata per aequora turmas:</l>
            <l n="4.29">Is Gensericus fuerat quem littore ab Afro,</l>
            <l n="4.30">Faeminea accivit rabies: Eudocia Romam </l>
            <l n="4.31">Perdidit, augustaeque domus tumulavit honorem,</l>
            <l n="4.32">Seque etiam vinctam gemuit, dum coniugis, impos</l>
            <l n="4.33">Faemina, se ardentis, Gothici mucrone tyranni,</l>
            <l n="4.34">Immodicos (furor imprudens!) ulciscitur ignes,</l>
            <l n="4.35">Taliter incautos si faemina plectit amantes, </l>
            <l n="4.36">Quas hosti statuet paenas! edicite quaenam</l>
            <l n="4.37">Saeva adeo tigris? fuerit licet ista scelesto</l>
            <l n="4.38">Non impar vindicta viro; malesana coegit</l>
            <l n="4.39">Ira tamen, nimius dum castigatur amator,</l>
            <l n="4.40">Ut fieret quoque Roma nocens, nocuusque Quirites </l>
            <l n="4.41">Damnaret Princeps: fatuos an debuit ignes</l>
            <l n="4.42">Stulta etiam vindicta sequi? tum Romula pubes</l>
            <l n="4.43">Divitias mirata suas, tot regibus unam</l>
            <l n="4.44">Suffecisse stupet, repetitis cladibus urbem.</l>
            <l n="4.45">Nec satis hic caedis: turbo mox saeviit alter </l>
            <l n="4.46">Qui Romae in iugulum gladium Ricimeris adegit.</l>
            <l n="4.47">Roma tamen nec tunc cecidit, foret altera fronte</l>
            <l n="4.48">Multiplici velut hydra, nequit quam reddere fatis,</l>
            <l n="4.49">Unicus Alcides: toties direpta, reposti</l>
            <pb n="99"/>
            <l n="4.50">Sola etenim tantum auri habuit, quo barbarus ipse </l>
            <l n="4.51">Hanc nequiit nudare Gothus; veterique Gradivo</l>
            <l n="4.52">Praeda relicta, novi gladios accersiit hostis.</l>
            <l n="4.53">Urbs gemit Arctois iterum Romana procellis.</l>
            <l n="4.54">Saevus Odoacer, iunctis quos Rugia format</l>
            <l n="4.55">In Martem populis, gelidae, Laurentibus orae </l>
            <l n="4.56">Mancipia, immisit tectis; Augustulus isto</l>
            <l n="4.57">Turbine, Caesareum victus dedit ultimus ostrum.</l>
            <l n="4.58">
               <add ana="div">3</add> Sed modo quod referam, vel solo nomine monstrum,</l>
            <l n="4.59">Roma time: fallor; quamvis superare dracones,</l>
            <l n="4.60">Saevitie potuit Totilas, sed mitius unam </l>
            <l n="4.61">Saeviit in Romam: morti quem traderet illa</l>
            <l n="4.62">Vix habuit: nam queis rabies inimica pepercit;</l>
            <l n="4.63">Fortia pro patriis ne possent pectora muris</l>
            <l n="4.64">Obiicere, hoste alio gravior famis ira necabat.</l>
            <l n="4.65">Sic Totilas, exangue ulla sine caede cadaver </l>
            <l n="4.66">Invasit, stravitque almam sine vulnere Romam.</l>
            <l n="4.67">Subdere sic illam puduit: cui subditus olim</l>
            <l n="4.68">Orbis erat; viditque suis invicta triumphis</l>
            <l n="4.69">Quae domitos reges; de toto corpore civem</l>
            <l n="4.70">Non habet, unde queat virtutis noscere victor, </l>
            <l n="4.71">Romanae pretium: e populo, quam pectora centum</l>
            <l n="4.72">Myriadum numerasse quater, clarissima Mundo</l>
            <l n="4.73">Fama refert; tunc quingentos in fata ruentes</l>
            <l n="4.74">Descripsit cives: famis a pallore, fuere</l>
            <l n="4.75">Qui vitam ponant, sed vix quibus effluat altus, </l>
            <l n="4.76">Prae macie sanguis; ferrum quo tingere miles,</l>
            <l n="4.77">Vandalicus posset: puduit sic vincere: turpis,</l>
            <l n="4.78">Indignam Totila, pressit victoria palmam.</l>
            <l n="4.79">Si tamen acceptis tot cladibus, ultima tandem</l>
            <l n="4.80">Et vitae, et rerum subiissent damna Quirites, </l>
            <l n="4.81">Felix Roma foret: sed uti regina suorum</l>
            <pb n="100"/>
            <l n="4.82">Armorum strepitu, quondam fatalibus Orbem</l>
            <l n="4.83">Terrebat signis; Gothico Romana furori,</l>
            <l n="4.84">Sic nudata gemit, victori impervia Paeno</l>
            <l n="4.85">Maenia: nec lacrymis parcit, tabescere cernens </l>
            <l n="4.86">Continuis ferri vicina fragoribus arva.</l>
            <l n="4.87">Postea Vandalicus portis, Urbique pepercit</l>
            <l n="4.88">Si Mavors; Gothicis obiecta securibus auri</l>
            <l n="4.89">Pondera, fatales iugulis potuere sarissas</l>
            <l n="4.90">Arcere: hic flavo virtus Romana metallo </l>
            <l n="4.91">Vitam, quod vel anus timidae potuere, redemit.</l>
            <l n="4.92">Et licet externus per saecula quinque, tuorum</l>
            <l n="4.93">Murorum flexus non exploraverit hostis;</l>
            <l n="4.94">A longe, peltata tuas suxere rapinas,</l>
            <l n="4.95">Agmina; servasti missis tua maenia donis. </l>
            <l n="4.96">Nec sic tuta satis: Lybicis post venit ab oris</l>
            <l n="4.97">Maurorum numerus; non hic te parva reliquit</l>
            <l n="4.98">Gaza, suburbanis raptis Duce Massare templis.</l>
            <l n="4.99">Tale fuit Romae fatum: sublimia magni</l>
            <l n="4.100">Excipiunt casus: mors non incerta ruinam </l>
            <l n="4.101">Ex alto sequitur: toties tamen erutus Urbi</l>
            <l n="4.102">Aeternae tumulus, quod Roma sit unicus Orbis</l>
            <l n="4.103">Phaenix, nosse docet: crebro prostrata, priorem</l>
            <l n="4.104">Et vitam, et formam, robur molemque resumpsit,</l>
            <l n="4.105">Cuius felices certant pro foedere reges. </l>
            <l n="4.106">
               <add ana="div">4</add> Hactenus augustam ferro, mera perdidit urbem</l>
            <l n="4.107">Barbaries: sed quis credet si dixero: Roma</l>
            <l n="4.108">Austriacum passa est Martem, qui saevius almae</l>
            <l n="4.109">Urbis opes, aurumque tulit, Divosque fidemque</l>
            <l n="4.110">Acrius explosit, Fidei quam nescius atrox </l>
            <l n="4.111">Vandalus; et Gothicas minus expavisse secures</l>
            <l n="4.112">Innocuum civem, quam sancta gelasset ad arma</l>
            <pb n="101"/>
            <l n="4.113">Principis Austriaci. Si fors tua Carole Caesar</l>
            <l n="4.114">Culpa aberat (cuius te immunem, externa ferebant</l>
            <l n="4.115">Signa quidem; dixere tamen contraria verbis </l>
            <l n="4.116">Facta fuisse tuis: sunt quae te Carole possent</l>
            <l n="4.117">Arguere: aeternae tolerata opprobria Sedis,</l>
            <l n="4.118">Atque sui Capitis protracta iniuria, carcer:)</l>
            <l n="4.119">Vel saltem tuus error erat, quod pectus iniquum</l>
            <l n="4.120">Liligero Regi, fidum tibi ferre putares </l>
            <l n="4.121">Obsequium: et quem nec natura, nec ullus Iberi</l>
            <l n="4.122">Sanguinis affectus, sed splendida Maiestatis</l>
            <l n="4.123">Delusae improbitas tibi commendavit amicum,</l>
            <l n="4.124">Infidum Austriacis pectus praefeceris armis.</l>
            <l n="4.125">Borbonius propriae mentis malesana secutus </l>
            <l n="4.126">Consilia, Hispano Latium pervadere ferro</l>
            <l n="4.127">Constituit: tulit ille quidem victricia Romam</l>
            <l n="4.128">Signa; sed ingressu, medio pila ferrea cruri</l>
            <l n="4.129">Impacta exclusit: si mortuus ille nequivit</l>
            <l n="4.130">Afferre excidium; stragem violentius auxit </l>
            <l n="4.131">Imperio vacuus, plenusque cupidine miles.</l>
            <l n="4.132">Sed memorare piget rabiem; nec templa, nec aras</l>
            <l n="4.133">Tutata est pietas, non custodivit inunctos</l>
            <l n="4.134">Relligio Mystas, non primae summa tiarae</l>
            <l n="4.135">Maiestas, sacram in Petri ludibria Sedem </l>
            <l n="4.136">Continuit: dirus perverterat omnia Mavors.</l>
            <l n="4.137">
               <add ana="div">5</add> Indigne pressa tunc Caietanus in Urbe</l>
            <l n="4.138">Adfuit; et si quo rabidus mitescere tortor</l>
            <l n="4.139">Consilio posset, probat irrequieta Thienis</l>
            <l n="4.140">Maerentis pietas: trucis obsecrare furorem </l>
            <l n="4.141">Militis aggressus, leni prosternere suada,</l>
            <l n="4.142">Tentavit rabiem, tantum quo sanguinis imbrem</l>
            <l n="4.143">Sisteret; immitemque regi ratione, monebat</l>
            <pb n="102"/>
            <l n="4.144">Militiam, proprio mulcens fera pectora damno.</l>
            <l n="4.145">Hircanas tigres; Scythicas mollescere rupes, </l>
            <l n="4.146">Vocibus humanis Lybicos servire Leones,</l>
            <l n="4.147">Vidisses citius; quam dulcorare cruentos,</l>
            <l n="4.148">Ingenito posses veri dictamine lixas.</l>
            <l n="4.149">Hos aurum, rerumque fames pretiosa, Latinas</l>
            <l n="4.150">Urgebat penetrare domos; et mille caninam </l>
            <l n="4.151">Esuriem saturare dolis; quibus abdita praedam</l>
            <l n="4.152">Augebat facilis pretium conflare supellex.</l>
            <l n="4.153">
               <add ana="div">6</add> Post multas caedes, post vestigata Quiritum</l>
            <l n="4.154">Tecta, Theatinas etiam concurrit in aedes;</l>
            <l n="4.155">Immitis furor: errasti Mars barbare: frustra </l>
            <l n="4.156">Absconsas hic quaris opes, ubi nulla fugaces</l>
            <l n="4.157">Ars conservat opes. Sed qua ratione furentis</l>
            <l n="4.158">Hospitis exceptus turbo, gladiosque minaces,</l>
            <l n="4.159">Compositae mentis tulerint quo robore, dicam.</l>
            <l n="4.160">Ut primum immanes strepitus vicina dedere </l>
            <l n="4.161">Limina, conveniunt socii, tristesque Thienis</l>
            <l n="4.162">Ora legunt; quos ille, Deo se credere semper</l>
            <l n="4.163">Solicitos, praesenti etiam sua pectora clade,</l>
            <l n="4.164">Aethereae firmare docet munimine curae.</l>
            <l n="4.165">Mox veluti festae si relligiosa diei </l>
            <l n="4.166">Laetitia, angustas modici vestire moneret</l>
            <l n="4.167">Primitias templi, sacrum solennibus ornant</l>
            <l n="4.168">Aulaeis limen; posito quoque flore, decoram</l>
            <l n="4.169">Luminibus cumulant aram; quos poplite flexos;</l>
            <l n="4.170">Tendentesque una puras ad Sydera palmas, </l>
            <l n="4.171">Grassantis reperit rabies infesta Gradivi.</l>
            <l n="4.172">Haesit ad intrepidi spectata negotia Cleri</l>
            <l n="4.173">Attonitus miles; gladium petulantior unus</l>
            <l n="4.174">Exemit, linumque secat quo pendula luxit</l>
            <pb n="103"/>
            <l n="4.175">Altari lampas; lapsum excepere cachinnis, </l>
            <l n="4.176">Praedones lumen: socios quae prima precantes</l>
            <l n="4.177">Composuit pietas, eadem tulit impia furum</l>
            <l n="4.178">Ludibria, erectis constans ad Sydera palmis.</l>
            <l n="4.179">
               <add ana="div">7</add> Miles erat positae cui non ignota Thienis</l>
            <l n="4.180">Conditio vitae; cuius, verna improbus amplas </l>
            <l n="4.181">Commemorabat opes; cum post impensa minoris</l>
            <l n="4.182">Obsequia aetatis, reliquos numerasset in armis</l>
            <l n="4.183">Caesareis annos: quamprimum ingratus heriles</l>
            <l n="4.184">Agnovit vultus, credens quod dives, amictu</l>
            <l n="4.185">Dispare pauperiem simulet, petulante Thienem </l>
            <l n="4.186">Invadit lingua: notas sibi, furcifer effrons,</l>
            <l n="4.187">Divitias clamat; promat quod condidit aurum,</l>
            <l n="4.188">Lusurum cupiat iuguli nisi sanguine ferrum.</l>
            <l n="4.189">Hic Caietanus, placido sermone secundat</l>
            <l n="4.190">Saevitiem, ditemque olim vexisse, paternae </l>
            <l n="4.191">Lucra domus, censumque Deo sacrasse, severa</l>
            <l n="4.192">Pauperie, affirmat; sibi nil superesse, quod optet</l>
            <l n="4.193">Auri armata fames: repetitis praestita verbis</l>
            <l n="4.194">Nulla fides: fortemque minis, torquere Thienem</l>
            <l n="4.195">Aggreditur: quaenam fuit haec tortura? pudicae, </l>
            <l n="4.196">Quam nequeant sufferre aures, sexusque dolores,</l>
            <l n="4.197">Candor olorinae refugit describere pennae.</l>
            <l n="4.198">Sed nihil extorquet lictor, nisi flebile certae</l>
            <l n="4.199">Supplicium Nemesis: perpesso immite Thieni</l>
            <l n="4.200">Martyrium, vota pro paupertate merenti </l>
            <l n="4.201">Illustrem posuit, quam dat tolerantia palmam.</l>
            <l n="4.202">
               <add ana="div">8</add> Nec repetita, diu socors post verbera mansit</l>
            <l n="4.203">Lictor: adorati vesana cupido metalli,</l>
            <l n="4.204">Carceris ingrati damnat squalore Thienem;</l>
            <l n="4.205">Sic rata semotum praedae fore certius aurum. </l>
            <pb n="104"/>
            <l n="4.206">Et sociis par paena fuit; quibus omnibus unus</l>
            <l n="4.207">Vaticanus erat, moles horaria, carcer.</l>
            <l n="4.208">Cernite Romulidae, vobis quae tempora turris,</l>
            <l n="4.209">Diviso horarum spatio distinguit, eandem</l>
            <l n="4.210">Roma etiam, facta est morum quia Regula, specta. </l>
            <l n="4.211">Praecipites index dicet tibi ferreus horas;</l>
            <l n="4.212">Aurea sed vitae factus tibi norma Thiene,</l>
            <l n="4.213">In Vaticana morum concluditur index</l>
            <l n="4.214">Veridicus turri: discent hoc gnomone quondam;</l>
            <l n="4.215">In melius multae vitam componere gentes. </l>
            <l n="4.216">Discessus nullam paenali in turre retentis,</l>
            <l n="4.217">Spem faciunr, nisi depositae lux aurea gazae,</l>
            <l n="4.218">Carceris occlusos iubeat recludere postes.</l>
            <l n="4.219">Sed qui divina, sua vota regebat amussi,</l>
            <l n="4.220">Vincla inter Romana, Deum laudantia solvit </l>
            <l n="4.221">Guttura; coelestesque hymnos, nec iniquior ora</l>
            <l n="4.222">Dedocuit carcer: sacrum captiva canebat</l>
            <l n="4.223">Turba melos, placitisque litant coelestibus omnem,</l>
            <l n="4.224">Seu libertatem nacti, seu vincula, sortem.</l>
            <l n="4.225">Accidit ut pingui mensa excepisset, Iberum </l>
            <l n="4.226">Convivam, socius miles; cum psallere sacras,</l>
            <l n="4.227">Adveniens hospes, devoto murmure laudes</l>
            <l n="4.228">Perciperet; primum stupuit, mox quaesiit, unde</l>
            <l n="4.229">Vocalis veniat pietas: doctusque reponit,</l>
            <l n="4.230">A facie se optare pios cognoscere sontes; </l>
            <l n="4.231">Cognovit; sed quos vultus, orisque character</l>
            <l n="4.232">Ostendit non esse reos: pius exprobrat hospes</l>
            <l n="4.233">Saevitiem; iuratque epuli genialibus escis</l>
            <l n="4.234">Nolle prius vesci, nisi maturata reorum</l>
            <l n="4.235">Libertas, laetae iubeat se credere mensae. </l>
            <l n="4.236">Idque urget: tandem egregio pietatis Iberae</l>
            <pb n="105"/>
            <l n="4.237">Officio, libertati dimmittitur insons</l>
            <l n="4.238">Captivus. Iustas sibi pendet, Iberia, grates</l>
            <l n="4.239">Caietanus, et ingenti se faenore solvet</l>
            <l n="4.240">Praestita libertas: quis scit num forte coorta </l>
            <l n="4.241">Seditione ferox, precibus, votoque Thienis</l>
            <l n="4.242">Non fuerit fidei iuratae Regis Iberi,</l>
            <l n="4.243">Reddita Parthenope? certe cum corpore liber</l>
            <l n="4.244">Illatus fuerat Coelo, mox prima Monarchae</l>
            <l n="4.245">Hispano devincta fides, cum pace revixit: </l>
            <l n="4.246">Ut libertatis Romana in clade receptae</l>
            <l n="4.247">Aequaret tempus, fracti cum carcere liber</l>
            <l n="4.248">Corporis, invictum voluit donare quieto</l>
            <l n="4.249">Carolidem regno. Nec Vaticane carebis,</l>
            <l n="4.250">Obsequio collis: maesta quod turre Thienem </l>
            <l n="4.251">Miseris immunem; pro libertate Quirina,</l>
            <l n="4.252">Et Vaticanae pro Maiestate tiarae,</l>
            <l n="4.253">Ipse, suusque datis stabit cervicibus Ordo.</l>
            <l n="4.254">
               <add ana="div">9</add> Sed modo quas, sociis comitatus fratribus, oras</l>
            <l n="4.255">Caietane petes? hac libertate Latinas. </l>
            <l n="4.256">Dexterius favisse horas, brevis hora docebit.</l>
            <l n="4.257">Luctus ubique, orbam caedes premit horrida Romam: </l>
            <l n="4.258">Tutus nemo, sui nemo securus, aperto</l>
            <l n="4.259">Praesumit nemo sese committere Coelo.</l>
            <l n="4.260">Nec domibus tranquilla quies: Divumque penates, </l>
            <l n="4.261">Sanctaque sacrilegus Delubra examinat ensis:</l>
            <l n="4.262">Hostis ubique furit, crudelis ubique satelles</l>
            <l n="4.263">Arma cruenta rotat: certam sed denique mortem</l>
            <l n="4.264">Effugias, isto rerum quod turbine, vitae</l>
            <l n="4.265">Subsidium superest? carcer si parcat et ensis; </l>
            <l n="4.266">Certius ipsa cibi, miseros iugulabit egestas.</l>
            <l n="4.267">
               <add ana="div">10</add> Quae tamen instantis superare pericula fati,</l>
            <pb n="106"/>
            <l n="4.268">Non poterit mens nixa Deo? Tyberina Thienem</l>
            <l n="4.269">Ripa, salutari profugum statione recepit,</l>
            <l n="4.270">Navigio Latias praebens vitare procellas: </l>
            <l n="4.271">Humanaeque spei vacuo divina ministrans</l>
            <l n="4.272">Prodigio pietas, ipsis ex hostibus offert </l>
            <l n="4.273">Pellendae formenta fami. Quod Tybris amicam</l>
            <l n="4.274">Protuleris dilecte manum, proprioque Thienem</l>
            <l n="4.275">Gurgite servaris; digno sua tollere Coelo, </l>
            <l n="4.276">Te semper Soboles perget, gratumque benigni</l>
            <l n="4.277">Fluminis officium, devincto pectore proles</l>
            <l n="4.278">Obsequiosa colet, Latiae fidissima lymphae.</l>
            <l n="4.279">Ausonium Tyberim, ditis sibi nostra Canopi</l>
            <l n="4.280">Mens refert Nilum; scirpo velut ille natantem </l>
            <l n="4.281">Reddidit Isacidi Moysen; sic noster amica</l>
            <l n="4.282">Fluminis augusti servatus Legifer unda.</l>
            <l n="4.283">
               <add ana="div">11</add> En nova permenso Tyberi, divina Thienem</l>
            <l n="4.284">Excepit pietas. Romani horrore Gradivi,</l>
            <l n="4.285">Venerius patrias reditum celerabat in oras: </l>
            <l n="4.286">(Hospite gavisus fuit hoc, Venetoque Latinus</l>
            <l n="4.287">Oratore Tybris) cuius stipulata saluti</l>
            <l n="4.288">Carbasa, dispositam pelago committere puppim,</l>
            <l n="4.289">Antennis appensa, Notoque petita monebant,</l>
            <l n="4.290">Et gravidam Latio portu migrare carinam; </l>
            <l n="4.291">Securum Veneto quae littore sisteret urbi</l>
            <l n="4.292">Primae Oratorem. Puppimque Orator, et urbem</l>
            <l n="4.293">Insinuat, sociumque viae rogat ire Thienem.</l>
            <l n="4.294">Ambigui primum pressere incerta sodales</l>
            <l n="4.295">Vota; sed haerentes animos, occasio Coelo </l>
            <l n="4.296">Missa rapit, monitisque regunt caelestibus anceps</l>
            <l n="4.297">Iudicium, qui fata sequi, Venetamque subire</l>
            <l n="4.298">Decernunt, dignam hospitibus coelestibus Urbem</l>
            <pb n="107"/>
            <l n="4.299">
               <add ana="div">12</add> Urbs ea prodigium est, nisi plura velimus in illa</l>
            <l n="4.300">Dicere prodigia. Adriaco stat condita ponto, </l>
            <l n="4.301">Italiae primas aequat quae civibus urbes,</l>
            <l n="4.302">Imperio superat: liquidi Regina profundi,</l>
            <l n="4.303">Quam tamen irato nunquam ferit Adria fluctu:</l>
            <l n="4.304">Accessurus enim Dominam, prius ille remota</l>
            <l n="4.305">Placatus spumantem animam deponit arena. </l>
            <l n="4.306">Bello ingens, nec pace minor: gravibusque Minervae</l>
            <l n="4.307">Condecoratorum studiis, armisque potentum</l>
            <l n="4.308">Heroum mater, quorum felicibus ausis,</l>
            <l n="4.309">Barbara Bistoniae rubuerunt cornua lunae.</l>
            <l n="4.310">Nec Marti hic cedit pietas; augusta stuporem </l>
            <l n="4.311">Divorum delubra cient: extranea sacras</l>
            <l n="4.312">Marmora conficiunt aedes: quod nesciit, impar</l>
            <l n="4.313">Obstupuit natura decus; mirata quod inter</l>
            <l n="4.314">Adriacas Aegea undas translata Carystos,</l>
            <l n="4.315">Aut Venetae Phariam trudant imitantia lymphae </l>
            <l n="4.316">Saxa Paron; vel fortasis glaciata sub Axe</l>
            <l n="4.317">Aequora brumali, sacras sustollat in aedes,</l>
            <l n="4.318">Atquae nova pius arte labor durare gelatas</l>
            <l n="4.319">Cogat aquas, solum Austrino sudore notantes</l>
            <l n="4.320">Matrem habuisse Thetim. Publicum privatus adaequat </l>
            <l n="4.321">Exemplum fervor; pietas nec civica saxi</l>
            <l n="4.322">Maiestate minor. Messis sperata, Thienis</l>
            <l n="4.323">Accendit studium, coelestes commoda fructus,</l>
            <l n="4.324">Apta Theatinae ostendit cultura palaestrae.</l>
            <l n="4.325">Firmatis igitur votis se devovet urbis </l>
            <l n="4.326">Praesidio Venetae, Romae male tuta Thienis</l>
            <l n="4.327">Relligio: sic natali faecunda recedit</l>
            <l n="4.328">Planta solo, pomoque alia tellure sepultae</l>
            <l n="4.329">Radices meliore placent: perpessa furorem</l>
            <pb n="108"/>
            <l n="4.330">Barbonicum, tenius ceu turbine pressa Thienis </l>
            <l n="4.331">Aeolio proles, gelidi tolerata rigoris,</l>
            <l n="4.332">Extincta necdum, reparat discrimina vita.</l>
            <l n="4.333">Incipit interno veluti brumalia motu</l>
            <l n="4.334">Post tormenta, novis decoratae frondibus ulmi,</l>
            <l n="4.335">Nativae laxare calor compendia flammae; </l>
            <l n="4.336">Territus immiti, triplici sic grandis arista,</l>
            <l n="4.337">Ordo Noto, Veneti postquam hunc suavissima veris</l>
            <l n="4.338">Excepit facies, pietatis nomina mille,</l>
            <l n="4.339">Mille nova sapidos Coeli producere coepit</l>
            <l n="4.340">Temperie fructus, pressumque efflare vigorem </l>
            <l n="4.341">Hoc equidem factum est, non quod mollescere pectus</l>
            <l n="4.342">Heroum miti peteret tellure; sed illud</l>
            <l n="4.343">Optavere bonum proni ad commune sodales;</l>
            <l n="4.344">Eximias virtutis opes Mavortius horror</l>
            <l n="4.345">Ne premeret, publicaque urbes gaudere quiete </l>
            <l n="4.346">Impatiens, iaceret sacris obstacula flammis.</l>
            <l n="4.347">
               <add ana="div">13</add> Adversis nutrita malis, assuetaque duris</l>
            <l n="4.348">Officiis virtus, nunquam fugit aspera; quando</l>
            <l n="4.349">Numinis aut maior sic gloria, certaque poscunt</l>
            <l n="4.350">Communis praecepta boni: suprema Thiene </l>
            <l n="4.351">Romae fata pati valuit; quod fata subisset</l>
            <l n="4.352">Nullo operis fructu, Venetae se maluit urbi</l>
            <l n="4.353">Servatum, divinus ubi sibi plurima mortis</l>
            <l n="4.354">Fata pararet amor, multis illustria palmis.</l>
            <l n="4.355">
               <add ana="div">14</add> Vipereae pestis nunquam non horridus aer,</l>
            <l n="4.356">Adriaci primam sceptri vitiaverat urbem:</l>
            <l n="4.357">Quae properata, sibi raptos ad funera cives</l>
            <l n="4.358">Ingemuit, ducens imis suspiria fibris:</l>
            <l n="4.359">Saepius ex oculis, lacrymarum visa fluentes,</l>
            <l n="4.360">Neptuni falsis miscere canalibus undas. </l>
            <pb n="109"/>
            <l n="4.361">Exitiale malum, viduas quod civibus urbes</l>
            <l n="4.362">Exanimat; cuius veram si coepero causam</l>
            <l n="4.363">Discere; cognoscam, pestis quod tabida, non sit</l>
            <l n="4.364">Mira minus quam faeda lues: humoribus ortum</l>
            <l n="4.365">Corruptus, fotumque rea putredine virus: </l>
            <l n="4.366">Fraude quod arcana, cum se melioribus abdit</l>
            <l n="4.367">Visceribus, fontem vitae oppugnare, veneni</l>
            <l n="4.368">Incipit assultu: peregrinis regia cordis</l>
            <l n="4.369">Cum titubat flammis, hostemque repellere, morbo</l>
            <l n="4.370">Pressa nequit, recipitque luem; mox extera pestis </l>
            <l n="4.371">Membra petit: vicina etiam quin corpora diro</l>
            <l n="4.372">Corripit afflatu, similique tyrannide miscet.</l>
            <l n="4.373">Intrepidus veluti primum fortissima miles</l>
            <l n="4.374">Castra petit, primis cum se Mars integer infert</l>
            <l n="4.375">Maenibus, in pravas, certis tum caedibus urbes </l>
            <l n="4.376">Grassatur; nec finitimis se temperat audax</l>
            <l n="4.377">Arcibus excursus, facili sed cuncta ruina</l>
            <l n="4.378">Sternit, praecipua capta semel arce Gradivus.</l>
            <l n="4.379">Quae tamen est sanies, cuius putredo venenum</l>
            <l n="4.380">Pestiferum generat; non est mihi credita fandi </l>
            <l n="4.381">Copia; sed notum est: hanc obsequiosa paravit</l>
            <l n="4.382">Authori natura suo, qua vindicet ignes</l>
            <l n="4.383">Idalios paenam; scelerique irata flagellum</l>
            <l n="4.384">Hoc agitat Nemesis, pravum quo terreat Orbem.</l>
            <l n="4.385">
               <add ana="div">15</add> Id summe hic dignum lacrymis, et caetera morbi</l>
            <l n="4.386">Pestiferi tormenta gravat; quod tabe subactos</l>
            <l n="4.387">Funerea, certi fugiant horrore pericli,</l>
            <l n="4.388">Ipsae etiam, quas flamma unit primaria mentes:</l>
            <l n="4.389">Hac sanie infectam, quamvis non impia, matrem</l>
            <l n="4.390">Nata cavet; non ingratus, patre fata relicto </l>
            <l n="4.391">Horrida declinat natus; pietatis in ista</l>
            <pb n="110"/>
            <l n="4.392">Officium scena non observasse, piandum</l>
            <l n="4.393">Non venit; et proprii ius naturale relaxat</l>
            <l n="4.394">Intuitus damni, certumque in limine lethum.</l>
            <l n="4.395">Inde venit, sortem miseram! quod saepius aeger </l>
            <l n="4.396">Ipse suae non gnarus opis, cum nulla recepto</l>
            <l n="4.397">Audeat hunc aliena manus purgare veneno,</l>
            <l n="4.398">Spe procul, infesta cadit interfectus ab hydra.</l>
            <l n="4.399">Si modo corporeae non evitabile vitae</l>
            <l n="4.400">Naufragium, non aeternae iactura salutis </l>
            <l n="4.401">Accideret; quando isto etiam terrore minister</l>
            <l n="4.402">Legitimus desit, fato qui errata propinquis</l>
            <l n="4.403">Praesens elueret, fieret toleranda protervi</l>
            <l n="4.404">Saevities morbi; sed quod neglecta sequatur</l>
            <l n="4.405">Corpora, pernicies animae; lacrymabile fatum </l>
            <l n="4.406">Terrigenum! sed obest homini tentare profundam</l>
            <l n="4.407">Numinis,<note resp="GS">ex: <emph>Numinus</emph>
               </note> armatae in
            culpas rationis abyssum.</l>
            <l n="4.408">Hic Caietanus pensum ratus utile flammis</l>
            <l n="4.409">Invenisse suis, aptam sibi triste palaestram,</l>
            <l n="4.410">Proposuit lethum: pugil illi strenuus omnes </l>
            <l n="4.411">Attribuens operi vires; formidine certi</l>
            <l n="4.412">Posthabita fati petit imperterritus ingens</l>
            <l n="4.413">Morborum pelagus, vivaeque fimeta mephitis,</l>
            <l n="4.414">Quo tunc impavidus fraterni accessit amoris</l>
            <l n="4.415">Prodigio, sat adhuc Veneti vis illa flagelli </l>
            <l n="4.416">
               <add ana="div">16</add> Commemorat. Locus est, cui non curabilis aeger</l>
            <l n="4.417">Imposuit nomen; variorum hic Lerna malorum,</l>
            <l n="4.418">Morborum hic sedes; publici sentina veneni.</l>
            <l n="4.419">Ista forent veluti Charitum delubra, Thiene</l>
            <l n="4.420">Lustra petit, florumque sibi monstrosa figurat </l>
            <l n="4.421">Ulcera delicias: nullum hic damnare laborem,</l>
            <l n="4.422">Obsequio arrepti nullum subducere pensi</l>
            <pb n="111"/>
            <l n="4.423">Passus, et appositis aegrorum corpora lustrans</l>
            <l n="4.424">Officiis, animo vitae instillare calorem</l>
            <l n="4.425">Sollicitus, monet aeternae captare salutis </l>
            <l n="4.426">Praesidia, et fractis animam Coelo addere membris.</l>
            <l n="4.427">Quis referet quot Diti animas, quot corpora letho</l>
            <l n="4.428">Eripuit; pestemque ipsam servire saluti</l>
            <l n="4.429">Cui hominum numero fecit? quis labe Thienem</l>
            <l n="4.430">Pestifera illaesum, rabiem lusisse veneni </l>
            <l n="4.431">Non stupuit? propriaeque pios nequiisse labores</l>
            <l n="4.432">Illicio vitae sisti, virtute profectas</l>
            <l n="4.433">Heroa, quae mens poterit describere flammas?</l>
            <l n="4.434">Sed pro vipereae passae faetore mephitis,</l>
            <l n="4.435">Quas tibi odoriferas Paestum coeleste reponit </l>
            <l n="4.436">Caietane rosas? vitae quae prodiga, mentis</l>
            <l n="4.437">Ardebat pietas, nunc vitae in fonte, beata</l>
            <l n="4.438">Vivit, et antiquae reparat dispendia vitae.</l>
            <l n="4.439">
               <add ana="div">17</add> Vix prius impense, pestis depulsa Thienem</l>
            <l n="4.440">Solveret obsequio, promptum peregrina levamen </l>
            <l n="4.441">Percipit improbitas, Venetas grassata per oras.</l>
            <l n="4.442">Christiadum mentes quidam bonus imbuit ignis;</l>
            <l n="4.443">Aeterni sperata boni quos una propinquos</l>
            <l n="4.444">Meta facit, qua quisque suos face diligit artus,</l>
            <l n="4.445">Erga alios etiam similem par finis amorem </l>
            <l n="4.446">Imperat: ista velut totum mandata Thienem</l>
            <l n="4.447">Impulerint, primis animos intendere curis;</l>
            <l n="4.448">Indigus externae stipis, ut vitale propinquus,</l>
            <l n="4.449">Subsidium traheret; clare monstravit, acerbam</l>
            <l n="4.450">Nil pestem cunctata fames: vix ipsa priore </l>
            <l n="4.451">Mitior aerumna. Par est crudele sororum.</l>
            <l n="4.452">Non consanguineo nexu, sine sanguine, morti</l>
            <l n="4.453">Utraque cognata est: harum una est squallida montis</l>
            <pb n="112"/>
            <l n="4.454">Caucasei soboles, adversae ubi frigore brumae,</l>
            <l n="4.455">Infaecunda dapes nescit, Cereremque perenni, </l>
            <l n="4.456">Proscribit sterilis tellus tumulata pruina.</l>
            <l n="4.457">Sed Venetas quod monstrum istud pervaserit oras,</l>
            <l n="4.458">Cultus ubi plenis ager inturgescit aristis;</l>
            <l n="4.459">Et promptum Aeoliis, faciles mare flatibus escas</l>
            <l n="4.460">Advehit; infelix fuerat felicibus hospes, </l>
            <l n="4.461">Prodigio par visa plagis: sed iusta nocentes</l>
            <l n="4.462">A longe, ut feriant ducit Rhamnusia mortes.</l>
            <l n="4.463">Pestiferi fuerat nuper quos visa veneni</l>
            <l n="4.464">Praeteriisse lues; (veluti minus ulta furores</l>
            <l n="4.465">Humanos Nemesis, iustam aequatura severae </l>
            <l n="4.466">Aerumnae lancem, plures in nostra vocaret</l>
            <l n="4.467">Damna neces) avidae famis immansueta tyrannis</l>
            <l n="4.468">Terruit, et saevo petiit praecordia telo.</l>
            <l n="4.469">
               <add ana="div">18</add> Ut desolatae plebis, quam vulnere talis</l>
            <l n="4.470">Extenuat maiore furor, lacrymabile vidit </l>
            <l n="4.471">Exitium Caietanus; mox intimus illi</l>
            <l n="4.472">Ardor, et illustris pietas suspendere durae</l>
            <l n="4.473">Obsequium non passa fami; prospexit egenae</l>
            <l n="4.474">Caietanus inops, ventris solatia turbae.</l>
            <l n="4.475">Ille etenim (quae flamma viri!) quam Numinis uno </l>
            <l n="4.476">Impulsu, procerum non exorata piorum</l>
            <l n="4.477">Submisit sibi dextra stipem, pene immemor escae,</l>
            <l n="4.478">Quam sibi, quam sociis debebat fratribus, orbum</l>
            <l n="4.479">Depluit in vulgus fugitivae, in pabula vitae.</l>
            <l n="4.480">Fatali esurie languens, non inscia flammae </l>
            <l n="4.481">Turba Thieneae, velut ad commune propelli</l>
            <l n="4.482">Visa penu, patulos publica ad solatia postes</l>
            <l n="4.483">Sollicitat, dextraque escas a paupere sumit.</l>
            <l n="4.484">Mirandum plane est, inopem potuisse Thienem</l>
            <pb n="113"/>
            <l n="4.485">Grassantem placare famem, cui ditior arca </l>
            <l n="4.486">Succubuit, proprioque illam vix reppulit auro.</l>
            <l n="4.487">Quantumvis faecunda, aliis sterilescere siccae</l>
            <l n="4.488">Telluris potuit bonitas; sterilescere terram</l>
            <l n="4.489">Prospiciente Deo soli nequiisse Thieni,</l>
            <l n="4.490">Compertum legimus; quando et sibi congrua vitae </l>
            <l n="4.491">Suppetiit messis, turbaque in paupere, victum,</l>
            <l n="4.492">Quem sibi submisit Coelo spes nixa, profudit.</l>
            <l n="4.493">Isacidi fuerat pariter mirabilis olim</l>
            <l n="4.494">Area nocturnum sitiens Gedeonia rorem,</l>
            <l n="4.495">Cum tamen expansum siccum, fuit aethere potum </l>
            <l n="4.496">Rorifluo vellus quod mox vegetabile siccae</l>
            <l n="4.497">Expressum poterat gramen perfundere terrae.</l>
            <l n="4.498">Tale fuit vellus communi in clade, Thienis</l>
            <l n="4.499">Dextera, quam nulla argenti, quam nulla feracis</l>
            <l n="4.500">Perpluit ubertas fundi, sed providus aether, </l>
            <l n="4.501">Siccum adeo, largo madefecit rore profusi</l>
            <l n="4.502">Subsidii vellus; cuius popularis egestas,</l>
            <l n="4.503">Munificos Coelo missos fervebat ad imbres.</l>
            <l n="4.504">
               <add ana="div">19</add> Tergemino fertur Numen punire flagello,</l>
            <l n="4.505">Immanes hominum noxas: cui plurima quamvis </l>
            <l n="4.506">Poenarum genera, exhibeat iustissima culpae</l>
            <l n="4.507">Lethalis vindex Nemesis, tamen horrida pestis,</l>
            <l n="4.508">Immansueta fames, belli furor, omnia vincit</l>
            <l n="4.509">Supplicia: his gaudet primis Rhamnusia poenis:</l>
            <l n="4.510">Exposui quantum geminae formidine cladis, </l>
            <l n="4.511">Et famis et dirae pestis, celebrata Thienis</l>
            <l n="4.512">Sudavit Venetis pietas; nunc tertia, laeso</l>
            <l n="4.513">Intentata quidem solum monet ultio Coelo,</l>
            <l n="4.514">Pierios astus; sed quam saevire minaci</l>
            <l n="4.515">In Venetos flamma, precibus concessa Thienis </l>
            <pb n="114"/>
            <l n="4.516">Palma simul vetuit, simul et servavit amicae</l>
            <l n="4.517">Urbis vicino pacis solatia bello.</l>
            <l n="4.518">
               <add ana="div">20</add> Altius instantis memorare pericula Martis,</l>
            <l n="4.519">Incipio. Thracis diadema immite tyranni,</l>
            <l n="4.520">Sacrilegis adeo late se protulit armis, </l>
            <l n="4.521">Totus ut Ismariis rigeat terroribus Orbis.</l>
            <l n="4.522">Lunato obsequitur quantus proh subditus hosti,</l>
            <l n="4.523">Regnorum numerus! quorum tumulata Gelono</l>
            <l n="4.524">Ense fides, vitaeque una spes condita tumba,</l>
            <l n="4.525">Libertasque iacet: Thraces tolerare catenas, </l>
            <l n="4.526">Quot populos iussit, mordere severa quot urbes,</l>
            <l n="4.527">Praesidiae fraena, impietas Mahometis adegit!</l>
            <l n="4.528">Te memoro primam, cuius neglecta Latinos</l>
            <l n="4.529">Urget adhuc reges Maiestas: servit iniquo</l>
            <l n="4.530">Heu Thraci tellus, Christi venit unde litato </l>
            <l n="4.531">Sanguine libertas regum: quorum impigra bellis</l>
            <l n="4.532">Dextera, cognatis se caedibus imbuet? et te</l>
            <l n="4.533">O decus Isacidum Solyma, humanae ara salutis,</l>
            <l n="4.534">Threicio mucrone premi, sincera potentum</l>
            <l n="4.535">Vis regum nescire fides? quos illius Agni </l>
            <l n="4.536">Implorat fusus sanguis, cui regia sceptrum</l>
            <l n="4.537">Fortuna, et solii robur, collectaque bello</l>
            <l n="4.538">Gloria, et illustres debet Victoria palmas.</l>
            <l n="4.539">Caesorum impuro qui non nisi sanguine Thracum,</l>
            <l n="4.540">Regibus a nostris, divini sanguinis orat </l>
            <l n="4.541">Hostia vindictam, suetos saevire propinquis</l>
            <l n="4.542">Visceribus, Thracum iunctos in funera, supplex</l>
            <l n="4.543">Christiadum Christi sanguis non impetrat enses?</l>
            <l n="4.544">O hominum pigrae mentes, tardumque fidelis</l>
            <l n="4.545">Militiae robur! Coelo demissa rubete, </l>
            <l n="4.546">Sanguinis Eoi vos fortunata reflexu</l>
            <pb n="115"/>
            <l n="4.547">Stemmata, ne tantam innocuo decus audeat imbre</l>
            <l n="4.548">
               <add ana="div">21</add> Offuscare cruor. Quando cingentur Ibero</l>
            <l n="4.549">Marte Palaestini colles? Germanica quando</l>
            <l n="4.550">Inter Idumaeas pendebit laurea palmas? </l>
            <l n="4.551">Floribus Engaddi, felix sua Sequana quando</l>
            <l n="4.552">Lilia gaudebit iungi? Bizantia quando,</l>
            <l n="4.553">Impuro possessa gregi, sibi moenia reddi,</l>
            <l n="4.554">Caesareo victor coget Iovis Aliger igne?</l>
            <l n="4.555">Audiet Adriacos quando rugire Leones, </l>
            <l n="4.556">Infelix Solyma? expandet sua brachia quando,</l>
            <l n="4.557">Victa, salutari tellus Memphitica signo?</l>
            <l n="4.558">Assyrios rores, et Mystis debita quando,</l>
            <l n="4.559">Christiadum purae stillabunt balsama dextrae?</l>
            <l n="4.560">Quamque diu Tethis lymphas Iordane fluentes </l>
            <l n="4.561">Mortua sorbebit? saliente in sydera quando,</l>
            <l n="4.562">Vitali Tyberis Iordan miscebitur unda?</l>
            <l n="4.563">Quis dabit hunc spectare diem, quo celsa Sionis</l>
            <l n="4.564">Iungetur Latio moles; cum libera Thracum</l>
            <l n="4.565">Barbarie iessea domus, montana videbit </l>
            <l n="4.566">Culmina, faecundos ovium velut ubere pastos</l>
            <l n="4.567">Exultare greges, et ovino plenius agno,</l>
            <l n="4.568">Laetitiam virides saltu describere colles.</l>
            <l n="4.569">Tunc memorata olim cernam portenta, relictos</l>
            <l n="4.570">Ad fontes, versa Iordanem currere lympha. </l>
            <l n="4.571">O panis domus! o macie confecta senili</l>
            <l n="4.572">Ephrata quaere tuum qui te iuvenilibus annis</l>
            <l n="4.573">Restituat, firmetque novo te robore panem.</l>
            <l n="4.574">O nimis infelix, tua ni, quae colle Quirino</l>
            <l n="4.575">Roma colit, pia respicias Cunabula Bethlem. </l>
            <l n="4.576">Quis rerum casus, quae vis, quae dextra valebit,</l>
            <l n="4.577">Fatorum stabiles, quas Mens aeterna gubernat,</l>
            <pb n="116"/>
            <l n="4.578">Alternare vices; fracto ut Mahometide ferro,</l>
            <l n="4.579">Memnonii capiant Romana oracula mystae?</l>
            <l n="4.580">Coelorum rutilae, conflantes saecula flamma, </l>
            <l n="4.581">Iungite Thaborem Tyberi; faecunda Saronis,</l>
            <l n="4.582">Romulei solis vestite cacumina flammae:</l>
            <l n="4.583">Languentes Libani, Coeli melioribus auris</l>
            <l n="4.584">Fortunate cedros: palmosa resurgat Idume:</l>
            <l n="4.585">Carmelo veterem spargat nubecula rorem, </l>
            <l n="4.586">Et Vaticanum mons Hermoneus adoret.</l>
            <l n="4.587">Invictos reges, supplex haec causa, beatos</l>
            <l n="4.588">Effectura vocat: nam quo se cardine vertit</l>
            <l n="4.589">Christiadum secura quies; laus, gloria, fama.</l>
            <l n="4.590">Verus honor regum se cardine volvit eodem. </l>
            <l n="4.591">Quantum animi generoso indent pia bella Gradivo!</l>
            <l n="4.592">Quas vires tam iusta dabit tibi causa? quod addent</l>
            <l n="4.593">Pectoribus robur, coeptae pro Numine pugnae?</l>
            <l n="4.594">His laurus secura viret: satis, unica palmis</l>
            <l n="4.595">His est causa Deus: nequeunt pia pectora sterni; </l>
            <l n="4.596">Victori, victoque parem dant astra coronam.</l>
            <l n="4.597">Iniustis vero si caedibus opprimis urbes,</l>
            <l n="4.598">Inde triumphales forsan tibi surgere palmas,</l>
            <l n="4.599">Vis credam? hae non sunt palmae, sunt roboris atrae</l>
            <l n="4.600">Heroi maculae, noxae virtutis, honoris </l>
            <l n="4.601">Lappae palmares, fidei monumenta sepultae.</l>
            <l n="4.602">Quo rapior? quo prolixae feror impete venae?</l>
            <l n="4.603">Parcite, Pierios iustus calor excitat aestus.</l>
            <l n="4.604">
               <add ana="div">22</add> Nec sisto; nam Thracis adhuc subscribo timendam</l>
            <l n="4.605">Imperii molem: ex quatuor queis partibus orbis </l>
            <l n="4.606">Dividitur, tribus Ismarius violenta tyrannus</l>
            <l n="4.607">Imposuit fraena: Europam lacerata coercet</l>
            <l n="4.608">Graecia, quam multis distinctam gentibus, inde</l>
            <pb n="117"/>
            <l n="4.609">Bosphorus extrema Bizantius inchoat unda,</l>
            <l n="4.610">Hinc sparsam Ionio Aegeoque tridentifer aequa </l>
            <l n="4.611">Adria definit lympha. Pars altera fraeni</l>
            <l n="4.612">Pannoniam Lechumque premit, per saucia quorum</l>
            <l n="4.613">Viscera, Bistoniae lumen fatale Dianae,</l>
            <l n="4.614">Finitimis etiam terris, populisque cruentum</l>
            <l n="4.615">Explicat horrorem: confinem Graecia terret </l>
            <l n="4.616">Italiam; fuso metuit Germania Lecho.</l>
            <l n="4.617">Austria Pannonicae pallet vicina catenae.</l>
            <l n="4.618">Thraci Asia, et patriis Lybiae celeberrima monstris</l>
            <l n="4.619">Paret, et ingratos inordet prostrata lupatos.</l>
            <l n="4.620">
               <add ana="div">23</add> Nuper Sarmaticis adiuta Vienna sarissis.</l>
            <l n="4.621">Extremae cladis post certa pericula, turpi</l>
            <l n="4.622">Bistonidum gavisa fuga, tot millia Thracum</l>
            <l n="4.623">Extincta, Austriacis victrix si legit arenis;</l>
            <l n="4.624">(Auditum nunquam robur, vis tota Gradivi</l>
            <l n="4.625">Threycii quo terga dedit, maiorque Gelonum </l>
            <l n="4.626">Vicino pars caesa solo) sed Numinis ira</l>
            <l n="4.627">Haec sors laeta fuit, Scythici blasphema tyranni</l>
            <l n="4.628">Verba ulciscentis. Leopoldo indixit iniquum</l>
            <l n="4.629">Is postquam Martem, se nil Crucis arbore fixum</l>
            <l n="4.630">Formidare Deum, scripsit: quae incautus adoras </l>
            <l n="4.631">Caesar, fulmineis prosternam Numina telis,</l>
            <l n="4.632">Et Romana meis cedent altaria Lunis.</l>
            <l n="4.633">Talia sacrilegum, fama est, dixisse tyrannum.</l>
            <l n="4.634">Sed Deus istius probri, vice, reddidit ingens</l>
            <l n="4.635">Hostibus opprobrium; quodque unicus arbiter ille, </l>
            <l n="4.636">Regnorum excelsas adimat, donetque secures,</l>
            <l n="4.637">Mentis lege suae; cuius suprema potestas,</l>
            <l n="4.638">Et regnare facit, stivamque capessere reges,</l>
            <l n="4.639">Ismarium laevo erudiit Mavorte tyrannum.</l>
            <pb n="118"/>
            <l n="4.640">
               <add ana="div">24</add> Quod fuit in votis tempus, quo barbara Lunae</l>
            <l n="4.641">Cornua confringi, et Christo calcata valeret</l>
            <l n="4.642">Terra peti, nunc est: facilemque fidelibus armis</l>
            <l n="4.643">Ostendunt nunc astra viam: iam Caesaris Ales</l>
            <l n="4.644">Pannonicos populatur agros, urbesque reverti</l>
            <l n="4.645">Ad sua sceptra videt; nostrosque resistere Marti </l>
            <l n="4.646">Indocilem, virtus fundit Germanica Thracem.</l>
            <l n="4.647">Fata canunt et Buda ruet, stratumque legetur</l>
            <l n="4.648">Pannoniae robur: Leopoldo Martia cedent</l>
            <l n="4.649">Moenia: calcatis ibi Caesaris edita Lunis</l>
            <l n="4.650">Stabit Avis, repetetque suas Crux Romula turres. </l>
            <l n="4.651">Quae bello nunquam cecidit, tibi maxime Caesar,</l>
            <l n="4.652">Buda cadet: Mahometanae solvetur acerba</l>
            <l n="4.653">Perfidiae sedes: flebunt hanc maesta ruinam</l>
            <l n="4.654">Tartara, et immitis discet plorare reversos</l>
            <l n="4.655">Ad sacra Christiadum fraternos Attila muros. </l>
            <l n="4.656">Caesareae ultra ultra, constantibus ite triumphis</l>
            <l n="4.657">Victrices Aquilae, vesterque Odrysia terror</l>
            <l n="4.658">Agmina, cornutumque premat formidine sydus.</l>
            <l n="4.659">Tuque Leoninis Thracum nutrite medullis</l>
            <l n="4.660">Sarmatiae Princeps, et maior Achille Ioannes, </l>
            <l n="4.661">Quaere tuos Rex magne hostes, quas Lechicus ensis</l>
            <l n="4.662">Dissipet, et Scythicam fax opprimat Arctica Lunam.</l>
            <l n="4.663">Ite modo Veneti, feliciter ite Leones,</l>
            <l n="4.664">Vestraque Bistoniae quae spectant carbasa maestae,</l>
            <l n="4.665">Excipiant domitae vexilla volantia turres. </l>
            <l n="4.666">(Providus o rerum, et fati mirabilis ordo!</l>
            <l n="4.667">Divinae o placitum mentis!) Rhodopeia pallet</l>
            <l n="4.668">Luna suas passura vices: finisque propinquat</l>
            <l n="4.669">Imperiis Othomanne tuis: sat saeviit atrox,</l>
            <l n="4.670">Bistonidum humano nunquam satur ira cruore. </l>
            <pb n="119"/>
            <l n="4.671">Praefulsisse parem quod si in tua damna Cometen</l>
            <l n="4.672">Vidimus; has etiam Coelo retulisse ruinas</l>
            <l n="4.673">Audiimus Caietanum. (a) pugnate decori</l>
            <l n="4.674">Christiadum Heroes: vestras iam Sydera palmas</l>
            <l n="4.675">Notificant<note resp="GS">
                  <emph>ex</emph>: Norificant</note>: et caudate
            quos lumine flammae, <note type="numvers">675</note>
            </l>
            <l n="4.676">Thracem pressuris offert Heroibus Aether,</l>
            <l n="4.677">Hos Caietano publicat praecone triumphos.</l>
            <l n="4.678">Sed progressa satis peregrino in pulvere, tandem</l>
            <l n="4.679">Musa Thieneos canta ferventius ignes,</l>
            <l n="4.680">
               <add ana="div">25</add> Annus erat post mille annos, et saecula quinque,</l>
            <l n="4.681">Sexti etiam saecli quattuor post lustra secundus,</l>
            <l n="4.682">Cum Rhodiae cecidere Cruces, solisque colosso</l>
            <l n="4.683">Clara Rhodos, iacuit Scythicis obnoxia lunis.</l>
            <note type="text">
               <emph>(a) S. Caietanus Romae Fr: Benigno a S. Urbano, Ordinis Eremitarum Discalceatorum
              S. Augustini, cum eundem prius Epileptico morbo, et paralysi oppressum, et a medicis
              conclamatum, prodigiose sanitati restituisset, eidemque saepius ante visibiliter
              apparuisset; Die 4. Augusti, Anno 1685, hora 17. silentii pomeridiani tempore
              apparuit, quem hisce verbis Latinis, pro Christiana militia precantem, affatus
            est:</emph> Imperium Othomannum totum in destructionem ibit, et Christi fideles,
            quamprimum maximas victorias contra Turcas reportabunt, et S. Mater Ecclesia
            triumphabit. <emph>Quod statim sequens probavit eventus, cum Die 7. eiusdem Mensis S.
              Caietano sacra, in Peloponneso Corone Turcis erepta est, nec multo post in Hungaria
              Neocastrum, aliaeque urbes ad Caesarem rediere. Huius apparitionis, sicut et
              reliquarum series, describitur in Relatione M. S.</emph>
            </note>
            <pb n="120"/>
            <l n="4.684">Insula lunato Phebea asserta tyranno,</l>
            <l n="4.685">Visa metu Adriacum fuerat turbasse Leonem, </l>
            <l n="4.686">Sollicitum; ne post tantae praeludia palmae,</l>
            <l n="4.687">Immissos Venetis Thraces ditionibus enses</l>
            <l n="4.688">Lugeat, et Rhodio nutet sua purpura fato.</l>
            <l n="4.689">Quis metus hic habuit populos, cum plena trophaeis</l>
            <l n="4.690">Regnorum, et nostri crevisse stupore veterni </l>
            <l n="4.691">Barbara Bistonii spectarent cornua signi?</l>
            <l n="4.692">Quod mox crediderint, dirum illatura propinquis</l>
            <l n="4.693">Urbibus excidium, sacris circumfluus aris</l>
            <l n="4.694">Ostendit pavor: afflictos ubi certa recepit</l>
            <l n="4.695">Spes animos, precibus pietas armata Thienem </l>
            <l n="4.696">Repperit authorem, Venetam bene providus urbem</l>
            <l n="4.697">Instruxit pugnare piae qui robore vitae,</l>
            <l n="4.698">Et votis placare Deum, quo vindice nostri,</l>
            <l n="4.699">A Luna faciles nutant Othomannide reges.</l>
            <l n="4.700">Flagitiis docuit nostris hostilia niti </l>
            <l n="4.701">Arma, triumphantem nostris plus Bistona noxis,</l>
            <l n="4.702">Quam propriis fore tormentis: Metanaea piatam</l>
            <l n="4.703">Si culpa exuerit mentem, vis impia robur</l>
            <l n="4.704">Amittet, lotisque isto baptismate culpis,</l>
            <l n="4.705">Fas erit immites thracum sopire furores. </l>
            <l n="4.706">Erexit pia deiectos facundia cives,</l>
            <l n="4.707">Spemque animis hausere, trucem exarmare tyrannum</l>
            <l n="4.708">Effusis Coelo precibus, vitaeque prioris</l>
            <l n="4.709">Supplicio, iustaque animi post crimina, poena.</l>
            <l n="4.710">
               <add ana="div">26</add> Tunc hominum quaevis, sacras properabat ad aedes,</l>
            <l n="4.711">Conditio: rara illa quidem, cui more fluentis</l>
            <l n="4.712">Temporis, (haec animas afflat caligo) pudori</l>
            <l n="4.713">Est pietas: templorum aditu quos altera privat</l>
            <l n="4.714">Relligio, quam fallendo vel inepta diei</l>
            <pb n="121"/>
            <l n="4.715">Exedra: vel libanda trahit tota aure, canora </l>
            <l n="4.716">Psaltria; vel fidei subtracto sole, micantes</l>
            <l n="4.717">Alliciunt faciles oculis illudere stellae.</l>
            <l n="4.718">Tunc animi fervore unum quaerebat aperta</l>
            <l n="4.719">Relligio Numen: quas opportuna Thienis</l>
            <l n="4.720">Sedulitas, templorum avidas cogebat in unum </l>
            <l n="4.721">Orantes turbas, publicis repetita plateis</l>
            <l n="4.722">Sistebat Sacris supplex concordia valvis.</l>
            <l n="4.723">Quod genus obsequii, necdum communia caetus</l>
            <l n="4.724">Orsus vota sui, sed Relligione solutus</l>
            <l n="4.725">Mysta, giganteae pietatis obibat amussi. </l>
            <l n="4.726">Quos gemitus dederant Coelo, pensare benignum</l>
            <l n="4.727">Laetitia voluit Numen, face quando Gradivi</l>
            <l n="4.728">Pannonibus versa, se mox vetuisse probavit,</l>
            <l n="4.729">Grassari Hesperio Rhodopaeum sanguine Martem.</l>
            <l n="4.730">Hanc igitur Venetus pacis tibi debet olivam </l>
            <l n="4.731">Caietane Leo, quod non fallentibus armis,</l>
            <l n="4.732">Hellespontiacum procul exsufflaveris hostem.</l>
            <l n="4.733">Nec solum Ismario fuit urbs ea libera bello,</l>
            <l n="4.734">Sed tota immiti circumfrendente Gradivo</l>
            <l n="4.735">Italia, Venetas dira face Martius oras, </l>
            <l n="4.736">Non tetigit turbo; quas praeservavit eodem</l>
            <l n="4.737">Praesidio, docuitque precum constare beatam</l>
            <l n="4.738">Suffragiis pacem: verum est: decreta Tonantis,</l>
            <l n="4.739">Armatae precibus pietatis cera sigillat.</l>
            <l n="4.740">
               <add ana="div">27</add> Istis quale tamen fuerit coeleste Thienis</l>
            <l n="4.741">Casibus ingenium, quo tempestiva timentis</l>
            <l n="4.742">Urbis relligio, summae bonitatis amicam</l>
            <l n="4.743">Acceleravit opem; sacro lustrata calore</l>
            <l n="4.744">Musa refer, scelerique metum, et solatia pande.</l>
            <l n="4.745">Praevidit claro aeternae qui lumine mentis </l>
            <pb n="122"/>
            <l n="4.746">Terrigenum peccata Deus, facilemque frequenti</l>
            <l n="4.747">Labi hominem culpa, cuncta observante videret</l>
            <l n="4.748">Intuitu; statuit paenas, quibus ultor iniquam</l>
            <l n="4.749">Aequaret scelerum lancem; peccantibus ignem</l>
            <l n="4.750">Accendit Stygium, quo aeternae vortice flammae, </l>
            <l n="4.751">Illaudata graves luerent post funera noxas.</l>
            <l n="4.752">Haec tamen interdum praecedit fata malorum</l>
            <l n="4.753">Diluvies; et vivus adhuc peccator Avernum</l>
            <l n="4.754">Inchoat; ut commune probis; reprobisque flagellum</l>
            <l n="4.755">Augeretque probis palmam, reprobique futurum </l>
            <l n="4.756">Praesenti inciperent Ditem praenoscere poena.</l>
            <l n="4.757">Opportuna tamen culparum vindicis, aequum</l>
            <l n="4.758">Temperat, inferiorque sua nil mole, venustat</l>
            <l n="4.759">Numinis arbitrium pietas: quam sontibus iram</l>
            <l n="4.760">Proposuit, iusto mala definita timori </l>
            <l n="4.761">Declinare docet, viresque et certa ministrat</l>
            <l n="4.762">Praesidia, aeternos quibus et feliciter ignes</l>
            <l n="4.763">Effugiat; possitque etiam peccator amaras</l>
            <l n="4.764">Ultricis vivus Nemesis vitare sagittas.</l>
            <l n="4.765">Compertum satis est etenim, cum vindicat aptis </l>
            <l n="4.766">Crimina suppliciis Deus, indefleta flagellat</l>
            <l n="4.767">Supplicii peccata rigor; cum propria mentem</l>
            <l n="4.768">Contritam, et scelerum molem, plagasque fatentem</l>
            <l n="4.769">Castigat Nemesis, iustos divina furores</l>
            <l n="4.770">Ultio suspendit, versis in praemia poenis. </l>
            <l n="4.771">Solicito notum fuerat caeleste Thieni</l>
            <l n="4.772">Consilium: qui mox populorum ut flebile vidit</l>
            <l n="4.773">Exitium, pluresque urbes advertit iisdem</l>
            <l n="4.774">Fluctibus involui, lethique pavoribus angi;</l>
            <l n="4.775">Tum subito, Coelo doctus cognovit adultae </l>
            <l n="4.776">Tempus vindictae, iustis quo crimina poenis</l>
            <pb n="123"/>
            <l n="4.777">Iratum cumulat Numen: cui protinus acres</l>
            <l n="4.778">Placando stimulos, praecludendaeque malorum</l>
            <l n="4.779">Iliadi, non unus amor, maerorque calentes</l>
            <l n="4.780">Iniecere faces, missis in lumina lymphis. </l>
            <l n="4.781">Sed Caietanus quali praesentia Marte</l>
            <l n="4.782">Damna premat, non illi animum suspenderat anceps</l>
            <l n="4.783">Iudicium: subito agnovit, securius hydram</l>
            <l n="4.784">In capite extingui; meliusque in fonte nocivam</l>
            <l n="4.785">Siccari Tethim; sic ipsa in origine pressam, </l>
            <l n="4.786">Posse flagellantem populos occumbere cladem.</l>
            <l n="4.787">In culpas igitur, poenae quae istius origo</l>
            <l n="4.788">Prima fuit, posuit non exarmanda Thiene</l>
            <l n="4.789">Dissidia: impuro carnis spontanea suasit</l>
            <l n="4.790">Supplicia ardori; neque possessoris, iniqui </l>
            <l n="4.791">Passus divitias, laesi dispendia iuris,</l>
            <l n="4.792">Reddendo luere, et lacrymis expungere rapti</l>
            <l n="4.793">Faenoris excessum docuit: recludere pacis</l>
            <l n="4.794">Defunctae tumulos, primaeque reponere laudi,</l>
            <l n="4.795">Concordes fratrum flammas, animosque coegit. </l>
            <l n="4.796">Tum quod caelestis posuit Metanaea tribunal</l>
            <l n="4.797">Pulsandum ostendit; cuius non vana priores,</l>
            <l n="4.798">Confessasque semel tollat sententia culpas.</l>
            <l n="4.799">
               <add ana="div">28</add> Sed divina reae postquam data gratia menti,</l>
            <l n="4.800">Caelesti, tenebras animi splendore fugavit, </l>
            <l n="4.801">Quo posset durare novae, retrograda nunquam,</l>
            <l n="4.802">Proposito vitae pietas, Cerealia mensae</l>
            <l n="4.803">Angelicae fomenta dabat, multamque palato</l>
            <l n="4.804">Mortali, aetherei panis suadebat orexim.</l>
            <l n="4.805">Non satis est aegro iuveni, debere salutem </l>
            <l n="4.806">Solerti medico; sed postquam expulsa periclum</l>
            <l n="4.807">Funeris elisit febris, pallentia suavi</l>
            <pb n="124"/>
            <l n="4.808">Recreat ora cibo: reducem cui crebra vigorem</l>
            <l n="4.809">Quadra legit, fractosque fovet vitaliter artus.</l>
            <l n="4.810">Non aliter, postquam mentis fatale piavit </l>
            <l n="4.811">Erratum, illimi tristis Metanaea lavacro;</l>
            <l n="4.812">Vitam animae rediisse quidem, nihil ambigo verae</l>
            <l n="4.813">Doctrina fidei; sed cum rediviva sepulchro</l>
            <l n="4.814">Laethalis noxae, mens divum haurire calorem</l>
            <l n="4.815">Incipit, ut solido vitales robore firmet </l>
            <l n="4.816">Igniculos, crescatque novo feliciter aestu;</l>
            <l n="4.817">Nec repetat veteres peiori funere casus;</l>
            <l n="4.818">Hic opus est, habeat panem, qui indemnia vivus</l>
            <l n="4.819">Pectora conservat, sacrique augmenta caloris</l>
            <l n="4.820">Multiplicat: quod non alius, quam caelicus ille </l>
            <l n="4.821">Panis agit, qui Virginei de sanguine ventris,</l>
            <l n="4.822">Et simul aeterni coctus sub Flaminis umbra,</l>
            <l n="4.823">Nostrorum immodicos vitiorum mitigat aestus.</l>
            <l n="4.824">
               <add ana="div">29</add> O umbra, o panis! superi: praeponeret istum</l>
            <l n="4.825">Inconcussa licet vobis nisi gloria panem, </l>
            <l n="4.826">Ingrata aeternum pareret fastidia nectar,</l>
            <l n="4.827">Vestra nec incerto arderet livore voluptas.</l>
            <l n="4.828">Sed quia sublatis multo felicius umbris,</l>
            <l n="4.829">Aeternum laetos tanti vos copia panis,</l>
            <l n="4.830">Lucis inocciduae mersos splendoribus explet; </l>
            <l n="4.831">Vos reficit patriae multa pinguedine mensae,</l>
            <l n="4.832">Plenius ille quidem; tamen ausim dicere: fessis</l>
            <l n="4.833">Aestivo veluti sub Sole est gratior umbra,</l>
            <l n="4.834">Suavior est nobis, quibus ista refrigerat ignes</l>
            <l n="4.835">Esca cupidineos, et sacro robur amori </l>
            <l n="4.836">Restituit; quam divino queis lumine plenis</l>
            <l n="4.837">Coelica constantes stabilivit adorea palmas.</l>
            <l n="4.838">Pugnanti veluti Spartano gratior illi,</l>
            <pb n="125"/>
            <l n="4.839">Dictus ubi innumeris Solem occultare sagittis,</l>
            <l n="4.840">Hostis Achaemeniis veniens de finibus, olim </l>
            <l n="4.841">Umbra fuit; nos ignitis cum tartara telis</l>
            <l n="4.842">Insiliunt, tunc seu umbra, seu nube latentem</l>
            <l n="4.843">Mentiti septum quando sub imagine panis</l>
            <l n="4.844">Aeternum colimus Solem, generosius inde</l>
            <l n="4.845">Intrepidi, Stygiam fortes toleramus arenam. </l>
            <l n="4.846">
               <add ana="div">30</add> Impius immitti quae turbine saecula Mavors</l>
            <l n="4.847">Impetiit, doluere nimis mortalia scindi</l>
            <l n="4.848">Pectora; cum gelidis riguere potentius armis;</l>
            <l n="4.849">Quam si Colchiaco pollens Medea veneno,</l>
            <l n="4.850">Expressum infandis virus confunderet herbis, </l>
            <l n="4.851">Plurimus unde rea sibi forte bibebat Iason:</l>
            <l n="4.852">Vel quasi Thessalici vi carminis, ignea mentis</l>
            <l n="4.853">Humanae ratio, longam perpessa fuisset</l>
            <l n="4.854">Ecclipsim; rigido, stridebant omnia ferro.</l>
            <l n="4.855">Hoc etiam sacri fuit incantata Gradivo </l>
            <l n="4.856">Relligio panis: fatalibus ebria rixis</l>
            <l n="4.857">Tempora, discordes odiis civilibus urbes,</l>
            <l n="4.858">Faedifragi plures adverso Marte Dynastae,</l>
            <l n="4.859">Armisona postquam pacem exclusere procella;</l>
            <l n="4.860">Deseruere istum, veri qui nectit amoris, </l>
            <l n="4.861">Conservatque animos dulci pinguedine, panem.</l>
            <l n="4.862">Despecta Christi mensa, proh quanta secuta est</l>
            <l n="4.863">Morum barbaries! unde et furiosa cruentas</l>
            <l n="4.864">Haeresis explicuit strages, et pellere toto</l>
            <l n="4.865">Orbe pios voluit ritus: o tempora dirae </l>
            <l n="4.866">Plena Stygis! saevis crudele furoribus aevum!</l>
            <l n="4.867">Ingemuit cernens istis lacerata Thiene</l>
            <l n="4.868">Tempora dissidiis, doluitque vigere ferinos,</l>
            <l n="4.869">Grassantis ferri affectos rubigine mores.</l>
            <pb n="126"/>
            <l n="4.870">Aethere suggestis tandem felicibus ausis, </l>
            <l n="4.871">Non melius pravum ratus emendare quod Orbem</l>
            <l n="4.872">Posset opus, quam si ad divini certa favoris</l>
            <l n="4.873">Signa, frequentatis populus concurreret aris;</l>
            <l n="4.874">Constituit rarum panis tunc illius esum,</l>
            <l n="4.875">Unde omnis proprio veluti de fonte scaturit </l>
            <l n="4.876">Aeterni dulcedo boni, suadere calenti</l>
            <l n="4.877">Eloquio, sacrae crebros accedere mensae</l>
            <l n="4.878">Convivas, panisque latens sub tegmine Numen,</l>
            <l n="4.879">Dantis adorata, cordi coniungere flamma.</l>
            <l n="4.880">Primaevis etenim fuit inde fidelibus unum </l>
            <l n="4.881">Cor, animusque unus, sacri quia fractio panis</l>
            <l n="4.882">Unio mentis erat; nam quaevis viderat isto</l>
            <l n="4.883">Vescentes quos pane dies, contendere vidit</l>
            <l n="4.884">Illos nulla dies: praesens discordia culpat</l>
            <l n="4.885">Socordes animos, quos crebra ad iurgia livor </l>
            <l n="4.886">Daemonis, exclusa pacis sufflaminat esca.</l>
            <l n="4.887">
               <add ana="div">31</add> Conatur Stygius, semper qui circuit omnes</l>
            <l n="4.888">Latro vias, quibus incautos subducat Olympo</l>
            <l n="4.889">Terrigenas, huius prohibere cupidine mensae:</l>
            <l n="4.890">Novit enim: fallor: non novit perditus hostis </l>
            <l n="4.891">Delicias animae, sed tantum effectibus illas</l>
            <l n="4.892">Coniicit externis; cernens, quae gaudia, quae pax,</l>
            <l n="4.893">Quae flammae, quae lux, quae tunc coelestis amoris</l>
            <l n="4.894">Illecebrae vultum immutent, dum mysticus escae</l>
            <l n="4.895">Expositus, nostris abdit se cordibus Agnus. </l>
            <l n="4.896">Inde venit, quod non una est quae prodiit Orco</l>
            <l n="4.897">Haeresis, istius quae non Mysteria mensae</l>
            <l n="4.898">Explosit: nempe alternis quae bellua rixis</l>
            <l n="4.899">Pascitur, et crescit, charae felicia pacis</l>
            <l n="4.900">Horrea, mortales animos sociantia damnat.</l>
            <pb n="127"/>
            <l n="4.901">
               <add ana="div">32</add> Quae te deliciae, quis te tibi gustus opimae</l>
            <l n="4.902">Surripuit mensae, te Caietane quis ursit</l>
            <l n="4.903">Extremus sapor, ut partito pectoris istum</l>
            <l n="4.904">Impete nolueris, sed tota accedere panem</l>
            <l n="4.905">Spectatus fueris flamma? quae farrea Numen</l>
            <l n="4.906">Candida velabat, totum immaculata Thienem</l>
            <l n="4.907">Sphaera tulit; septique ista caligine Phaebi</l>
            <l n="4.908">Splendor, acervatis traxit praecordia votis.</l>
            <l n="4.909">Nectaris istius constans dulcedine, mentis</l>
            <l n="4.910">Fervebat pietas, coelestibus ebria donec</l>
            <l n="4.911">Deliciis, toto mersam se fonte videret.</l>
            <l n="4.912">
               <add ana="div">33</add> Cum Caietanus panis speciebus arnictum</l>
            <l n="4.913">Intense coleret Solem; suus impiger ista,</l>
            <l n="4.914">Quam quaesivit amor, talem decerpsit arena,</l>
            <l n="4.915">Quam ventura etiam debebunt saecula palmam.</l>
            <l n="4.916">Nam quo summa Dei sub pane latentis haberet</l>
            <l n="4.917">Maiestas, oculis mortalibus invia, maius</l>
            <l n="4.918">Et decus et pretium; pompae exterioribus auget</l>
            <l n="4.919">Illiciis cultum: refero explorata: Thiene</l>
            <l n="4.920">Primus in hac fuerat visus sudare palaestra.</l>
            <l n="4.921">Is populo, sacram postquam florere synaxim</l>
            <l n="4.922">Doctrinae fervore suae, fructuque laboris</l>
            <l n="4.923">Impensi vidit; constans, ut mentibus hausta,</l>
            <l n="4.924">Haereret pietas; publicis exponere caepit</l>
            <l n="4.925">Angelicum precibus panem, fluit unde favoris</l>
            <l n="4.926">Prodigus aetherei Christum venerantibus imber.</l>
            <l n="4.927">Ut tamen excultis positus nitidissimus aris,</l>
            <l n="4.928">Luminis externi crebro fulgore micaret,</l>
            <l n="4.929">Lucis qui aeternae, tenui se panis in umbra</l>
            <l n="4.930">Occultat candor; multa face Numinis orbem</l>
            <l n="4.931">Obducti illustrat; quo mens humana, patentes</l>
            <pb n="128"/>
            <l n="4.932">Aspectus rerum solita observare, frequenti,</l>
            <l n="4.933">Aeternum supplex in lumine lumen adoret.</l>
            <l n="4.934">Virgineum pariter numerosa Chloride florem</l>
            <l n="4.935">Stipat; odorato quo flore, et lumine, Patris</l>
            <l n="4.936">Splendor, maternique uteri purissimus iste</l>
            <l n="4.937">Flos, minus ignotus populis venientibus esset.</l>
            <l n="4.938">Hoc Caietanus Venetum servasse Leonem</l>
            <l n="4.939">Praesidio memoratur; adhuc decorantibus urbem</l>
            <l n="4.940">Exemplis: passimque aliae, quae prima Thienis</l>
            <l n="4.941">Instituit pietas, gentes inventa sequuntur.</l>
            <l n="4.942">
               <add ana="div">34</add> Sed prius Adriaca quam nostra recedat ab urbe</l>
            <l n="4.943">Musa, Thienae post publica commoda flammae,</l>
            <l n="4.944">Immortale canam, crebro memorata quod illi,</l>
            <l n="4.945">Suppressa erexit labes privata trophaeum.</l>
            <l n="4.946">Aethereo constans animum cum vestit amictu</l>
            <l n="4.947">Mortalem virtus, actu exteriore decorem</l>
            <l n="4.948">Explicat occultum; quamvis se heroica celet</l>
            <l n="4.949">Crebrius, atque Deo solo contenta nocivos</l>
            <l n="4.950">Mens oculos hominum vitet, ne exponat inani</l>
            <l n="4.951">Virtutem laudi, cuius dignissima merces</l>
            <l n="4.952">Vult solus, pretiumque sui Deus esse nitoris.</l>
            <l n="4.953">Mens etenim sincera, probi cui meta laboris</l>
            <l n="4.954">Est Coelum; timet, aeterna mercede beandum,</l>
            <l n="4.955">Lux tenuis ne perdat opus: tamen ipse latentes,</l>
            <l n="4.956">Saepe Deus publicae luci commendat, aperto</l>
            <l n="4.957">Prodigio flammas: quo se magis occulit almae</l>
            <l n="4.958">Virtutis gratus fulgor, magis ipsa laborant</l>
            <l n="4.959">Sidera, quo spectanda palam demigret iniquis</l>
            <l n="4.960">E latebris virtus, a caecis clarior umbris.</l>
            <l n="4.961">In veri delectu, hominum fallacia nutant</l>
            <l n="4.962">Iudicia: et vitrum gemmas putat arbiter oris</l>
            <pb n="129"/>
            <l n="4.963">Solum externi oculos; crebro mortale vacillat</l>
            <l n="4.964">Ingenium, fictus cui dictat hypocrita praeceps</l>
            <l n="4.965">Suffragium: quos sanctorum persaepe putamus</l>
            <l n="4.966">E numero, fortasse suis legionibus ater</l>
            <l n="4.967">Tartarus adscripsit: Coelo cui teste litamus,</l>
            <l n="4.968">Non fallit probitas: Divos sola astra revelant.</l>
            <l n="4.969">
               <add ana="div">35</add> Ausoniae populis, claros spectata Thienis</l>
            <l n="4.970">Mittebat radios virtus; quod duceret illa</l>
            <l n="4.971">Ingentes secum applausus, fuscare colorem</l>
            <l n="4.972">Virtutis volvit: cui non est culpa, latere</l>
            <l n="4.973">Corporis haud passus vitium, fallacia laudis</l>
            <l n="4.974">Humanae studia explosit: quos manca reatus</l>
            <l n="4.975">Forte illi natura dedit, prodebat honoris</l>
            <l n="4.976">Desertor proprii: largas quas coelica dotes</l>
            <l n="4.977">Gratia contulerat, latebris damnabat, acerba</l>
            <l n="4.978">Contemptus, nimiaque sui squalloris orexi.</l>
            <l n="4.979">Inde venit, cuius tantis post funera signis</l>
            <l n="4.980">Vulgatur probitas, sanctae tamen abdita vitae</l>
            <l n="4.981">Sint decora; et modicum est quod commemorare stupescit</l>
            <l n="4.982">Posteritas, multo fuerint cum plura, latendi</l>
            <l n="4.983">Quae tumulavit amor, Coelo sua praemia spectans.</l>
            <l n="4.984">Sed quantis venerandum Orbi, post sera Thienem</l>
            <l n="4.985">Funera portentis, signisque suprema benigni</l>
            <l n="4.986">Numinis, et solers sanctorum in honore potestas</l>
            <l n="4.987">Exhibuit, iam fama oras vulgata per omnes</l>
            <l n="4.988">Ingeminat: nec adhuc certo finivit elencho</l>
            <l n="4.989">Signorum numerum, desperatoque stupendis</l>
            <l n="4.990">Indice prodigiis, sine lege, sine ordine narrat</l>
            <l n="4.991">Terrigenis superas portenta loquentia curas.</l>
            <l n="4.992">Nolo plura loqui: de multis immoror uni</l>
            <l n="4.993">Prodigio, quod vivus adhuc celare nec ipsis</l>
            <pb n="130"/>
            <l n="4.994">Nocturnis potuit, Veneta factum urbe, tenebris.</l>
            <l n="4.995">
               <add ana="div">36</add> In tenero fratrum coetu, non ultima cunctis,</l>
            <l n="4.996">Cura fuit sociis, capta quidam inter alumnos</l>
            <l n="4.997">Mente Thieneos: frater lymphaticus iste</l>
            <l n="4.998">Illorum fuit ex numero, quem proximus Ordo</l>
            <l n="4.999">Praesbytero, sacrum fecit: tulit omnia nullo</l>
            <l n="4.1000">Pharmaca subsidio: quod mente tenaciter haesit</l>
            <l n="4.1001">Afflata vitium, medicae est immobile dextrae.</l>
            <l n="4.1002">Attamen ad morbi, crebro consulta facultas,</l>
            <l n="4.1003">Ingrati iugulum, respondit iatrica: mentem</l>
            <l n="4.1004">Emotam non posse alia ratione reponi,</l>
            <l n="4.1005">Quam si liberior conclusam eventilet aer</l>
            <l n="4.1006">Stultitiam, vacuetque atrae fuliginis umbris,</l>
            <l n="4.1007">Imprudens cerebrum: poterit variata parumper,</l>
            <l n="4.1008">Aura, incompositi mentem formare sodalis.</l>
            <l n="4.1009">Communis voti offendit rurale Thienem</l>
            <l n="4.1010">Morbi praesidium; noviter quod laederet ortum</l>
            <l n="4.1011">Vulnere non modico coetum: sed amata premebat,</l>
            <l n="4.1012">Angebatque animum, quae sperabatur ab aura</l>
            <l n="4.1013">Liberiore salus: hic officiosa Thienis</l>
            <l n="4.1014">Quid statuet pietas? res mira! aegroque salutem</l>
            <l n="4.1015">Impetrat, et non parva sui dispendia coetus,</l>
            <l n="4.1016">Fratris ab agresti cavet impendentia cura.</l>
            <l n="4.1017">Iam decreta dies, Coeli qua purior aer</l>
            <l n="4.1018">Captandus fuerat; nox hunc postrema sequentis</l>
            <l n="4.1019">Praemonet Aurorae, qua se disponere demens</l>
            <l n="4.1020">Ad nova debuerat ruris solatia frater.</l>
            <l n="4.1021">Singula librantis, multos nox una Thienis</l>
            <l n="4.1022">Excitat affectus; supplexque incumbit ad aurae</l>
            <l n="4.1023">Nobilioris opem, quae Coeli e climate votis</l>
            <l n="4.1024">Impetrata venit: meruit sperare benignas</l>
            <pb n="131"/>
            <l n="4.1025">Interea fixo motas cum cardine stellas,</l>
            <l n="4.1026">Propitiis medicas purgare aspectibus auras.</l>
            <l n="4.1027">Mox videt inde Deo ventes mittente, salubres</l>
            <l n="4.1028">Flare Notos: superhumani spirata favoni</l>
            <l n="4.1029">Flamina propitiis ignarum afflatibus aegrum</l>
            <l n="4.1030">Purificant, veterisque fugant fastidia morbi.</l>
            <l n="4.1031">Cum primum Eoos surgens Aurora colores</l>
            <l n="4.1032">Spargeret, evigilans frater deliria mentis</l>
            <l n="4.1033">Emotae correcta stupet: quem mane sodales</l>
            <l n="4.1034">Postquam maesti adeunt, aurae ruralis, amicae</l>
            <l n="4.1035">Mox dimittendum fidei; reperere Thienis</l>
            <l n="4.1036">Convaluisse fide, missa sibi coelitus aura.</l>
            <l n="4.1037">Inferior morbo, iustaeque ignara medelae</l>
            <l n="4.1038">Natura, et multis ars ante elusa periclis.</l>
            <l n="4.1039">Portentum dixit, maiusque in vulnera fatu.</l>
            <l n="4.1040">Coelica tam claro fatuum cum ventilat aura</l>
            <l n="4.1041">Prodigio fratrem, quo sit sita culmine mentis</l>
            <l n="4.1042">Flamma Thienae Deus indicat: astra Thienem</l>
            <l n="4.1043">Portentis celebrant: meritis sublimibus aether</l>
            <l n="4.1044">Respondet: cum sit rarum, et sublime favoris</l>
            <l n="4.1045">Aetherei signum, fatuas componere mentes.</l>
            <pb n="132"/>
         </div>
         <div type="poesis-liber" n="5">
            <head>THIENEIDOS LIBER QUINTUS.</head>
            <l n="5.1">
               <add ana="div">1</add> Non fuerat visum Coelo satis esse, repleri</l>
            <l n="5.2">Caietane tuis unam virtutibus urbem:</l>
            <l n="5.3">Provida pandebant aliam tibi fata palaestram,</l>
            <l n="5.4">Qua germana tuae mentis simulachra, labantis</l>
            <l n="5.5">Disceret Ausoniae pietas. Ardentibus ursit </l>
            <l n="5.6">Parthenope votis Romanaque iussa poposcit,</l>
            <l n="5.7">Te quibus Adriaca velocius urbe moventem</l>
            <l n="5.8">Exciperet gratis Syren pulcherrima tectis.</l>
            <l n="5.9">Nilque reluctantem quo te mandata Quirinae</l>
            <l n="5.10">Cum raperent Sedis, Venetae fortissimus urbis </l>
            <l n="5.11">Non te flexit amor, quae charum abscedere patrem</l>
            <l n="5.12">Maesta tulit: non aestivi violenta caloris</l>
            <l n="5.13">Terruit Herculeo feritas armata Leone;</l>
            <l n="5.14">Coelo missa velut Romanae iussa tiarae,</l>
            <l n="5.15">Per medias etiam te ferre potentia flammas, </l>
            <l n="5.16">Intrepidus, divoque animi ferventior aestu</l>
            <l n="5.17">Exequeris: quem propitio velut aethere missum</l>
            <pb n="133"/>
            <l n="5.18">Indigetem, et meliorem illo, quem saeva marinis</l>
            <l n="5.19">Suspirabat aquis, post plurima vota, cupito</l>
            <l n="5.20">Tyrrhena amplexu Syren excepit Ulyssem. </l>
            <l n="5.21">Et licet heroae mentis celebrata volucri</l>
            <l n="5.22">Ornamenta Deae, crebro rumore tulisset;</l>
            <l n="5.23">Attamen ut vidit coram officiosa Thienem</l>
            <l n="5.24">Parthenope; dixit: levis est qui praevius ivit</l>
            <l n="5.25">Rumor; et auditam minuit praesentia famam. </l>
            <l n="5.26">Vidit enim caeleste ausis sublimibus ardens</l>
            <l n="5.27">Pectus, in externo flammas exponere vultu;</l>
            <l n="5.28">Admirata per haec quales praeludia scenas,</l>
            <l n="5.29">
               <add ana="div">2</add> Divinus molitur amor: mox vidit adultae,</l>
            <l n="5.30">Pabula quae solo novit sua ducere Coelo, </l>
            <l n="5.31">Sacramenta spei: quo non obstante, trahendis</l>
            <l n="5.32">Censibus appositos offert ultronea fundos.</l>
            <l n="5.33">Mox illis etiam queis novit egere Thienem</l>
            <l n="5.34">Subsidiis, suadet Syren generosa parati</l>
            <l n="5.35">Suppetias aeris; certum quibus indiga victum </l>
            <l n="5.36">Pauperies, populo non importuna, pararet.</l>
            <l n="5.37">Ipsa recensitas etiam consulta probabat</l>
            <l n="5.38">Vivendi leges pietas, quae crebrius illis</l>
            <l n="5.39">Utitur: indubiam sanctorum regula messem</l>
            <l n="5.40">Non reicit: non iam coctos pluit aethere panes </l>
            <l n="5.41">Numen, et hebraeae non plus compendia spera</l>
            <l n="5.42">Portentosa gulae: non paniger amplius ales</l>
            <l n="5.43">Ad facilem defert secura obsonia lympham:</l>
            <l n="5.44">Ignorata novis vetus est industria corvis.</l>
            <l n="5.45">Non hac lege Deus nostrae dare congrua vitae </l>
            <l n="5.46">Pabula decrevit; mens illa suprema secundis</l>
            <l n="5.47">Utitur, Authori quas vult concurrere causis.</l>
            <l n="5.48">Has removens, audax proprii levitate talenti</l>
            <pb n="134"/>
            <l n="5.49">Cogitat immoti seriem convellere fati.</l>
            <l n="5.50">Obiicias Venetos hac si ratione sodales </l>
            <l n="5.51">Vivere; nec certas frugalibus addere mensis</l>
            <l n="5.52">Te Doctore dapes; sed pure incerta piorum</l>
            <l n="5.53">Subsidia admitti dubiis es legibus author;</l>
            <l n="5.54">Vivendum hic aliter: nihil hic tibi proderit urbis</l>
            <l n="5.55">Exemplum Venetae: non est opulentia nostrae </l>
            <l n="5.56">Urbi eadem: nobis tenui quod praedita censu</l>
            <l n="5.57">Rura ferunt; vix explendum pro more decentem</l>
            <l n="5.58">Sufficit ad fastum; procul est, ut sponte queamus</l>
            <l n="5.59">Munifici fieri: Venetis est copia maior,</l>
            <l n="5.60">Et minor in pompa legum probitate ligata </l>
            <l n="5.61">Nobilitas, vestra unde fides, ultronea vitae</l>
            <l n="5.62">Adiumenta trahat: crebris Mars insuper armis</l>
            <l n="5.63">Campanas exhaurit opes, belli inscia frugum</l>
            <l n="5.64">Contigit ubertas Venetis; ibi vivere vestra</l>
            <l n="5.65">Pauperies et muta potest; hic indiga victus </l>
            <l n="5.66">Indubii, mendica etiam male coenat egestas.</l>
            <l n="5.67">
               <add ana="div">3</add> Caietanus ab his, quibus importuna strepebat</l>
            <l n="5.68">Parthenope summi contra spem Numinis armis;</l>
            <l n="5.69">Naviter aetheream tali spem voce tuetur:</l>
            <l n="5.70">Aereae volucres, et inanis ludicra Coeli </l>
            <l n="5.71">Progenies, soli turba explorata Tonanti;</l>
            <l n="5.72">Dicite quis vestram non deficientibus escis</l>
            <l n="5.73">Esuriem propulsat ager, quo vomere terram</l>
            <l n="5.74">Finditis, et duro sulcos aptatis aratro:</l>
            <l n="5.75">Multiplicat certas vobis quod semen aristas, </l>
            <l n="5.76">Ampla fatigatus quis postulat horrea messor,</l>
            <l n="5.77">Ut nil sollicitas animo, sed suave canentes</l>
            <l n="5.78">Pascat aves: vos ancipites generosa docete</l>
            <l n="5.79">Lilia terrigenas, vestrae quis candida byssi</l>
            <pb n="135"/>
            <l n="5.80">Indumenta parat; quibus et Salomonia cedit </l>
            <l n="5.81">Spreta clamis, Phrygiasque pari candore superba</l>
            <l n="5.82">Confundit pictura nurus; et vile recusat</l>
            <l n="5.83">Germen, Arachneae, formam, postponere telae.</l>
            <l n="5.84">Sic Deus abiectum florem, sic ornat agreste</l>
            <l n="5.85">Obsequium, solumque homini famulantia vestit </l>
            <l n="5.86">Mancipia, ut male sollicitum de vestibus, una</l>
            <l n="5.87">Messis agri condemnet herum: sic Numen ephebos</l>
            <l n="5.88">Aurorae pascit volucres; ut vilia nostras</l>
            <l n="5.89">In victu immodicas carpant animalia curas.</l>
            <l n="5.90">Est hominum commune penu, mens sola Tonantis </l>
            <l n="5.91">Provida: floriferis venit unde et gratia campis,</l>
            <l n="5.92">Et victus volucrum: rerum illi nulla propago,</l>
            <l n="5.93">Ima licet, neglecta manet: cui conditus Orbis</l>
            <l n="5.94">Obsequitur, primae donatus imagine mentis,</l>
            <l n="5.95">Ingenito solus non est homo cura parenti? </l>
            <l n="5.96">Qui fieri potis est, ut mens concredita Coelo,</l>
            <l n="5.97">Subsidiis fraudata gemat, quibus improba carnis</l>
            <l n="5.98">Detrimenta ferat? non hoc certissima curae</l>
            <l n="5.99">Divinae pietas, oculi non cuncta videntis</l>
            <l n="5.100">Suggerit intuitus, nostri expendentis abyssum </l>
            <l n="5.101">Pulveris, et dubias certo pensare potentis</l>
            <l n="5.102">Subsidio, nullo victus discrimine curas.</l>
            <l n="5.103">Si necdum satis est quod dico; revolvite sacrae</l>
            <l n="5.104">Doctrinam legis: Christi signata cruore</l>
            <l n="5.105">Non minuit promissa fides: docet illa futuri </l>
            <l n="5.106">Primum Iustitiam regni, primoque beatas</l>
            <l n="5.107">Quaerere conatu sedes; quae carnis egestas</l>
            <l n="5.108">Postulat; indubia paret adiicienda sequela</l>
            <l n="5.109">Nutrimenta Deus; cuius non effugit altam</l>
            <l n="5.110">Aeterna in specula mentem quid nostra reposcat </l>
            <pb n="136"/>
            <l n="5.111">Pauperies: soli est fidei promissa ciborum</l>
            <l n="5.112">Annonaeque seges, proprio impromissa labori.</l>
            <l n="5.113">
               <add ana="div">4</add> Dicite quale sibi pignus securius istis</l>
            <l n="5.114">Pollicitis spes nostra petit? minus integra nobis</l>
            <l n="5.115">Fatorum ignari signant diplomata reges; </l>
            <l n="5.116">Queis tamen est et plena fides, dubiumque resolvit</l>
            <l n="5.117">Obsignata semel tenuis membrana tribunal.</l>
            <l n="5.118">His igitur Christi assertis praeferre nocivas,</l>
            <l n="5.119">Incertasque hominum curas, mea semper abhorret</l>
            <l n="5.120">Relligio: parva infidis iactata procellis </l>
            <l n="5.121">Turba sumus, praesens, persaepe pericula passos</l>
            <l n="5.122">Erexit Deus: ancipitis super ardua fati</l>
            <l n="5.123">Nos pietas divina levat: quo crebrius ortis</l>
            <l n="5.124">Fluctibus urgemur, Coelum solatur egenos</l>
            <l n="5.125">Crebrius, et tumidos superant solatia fluctus. </l>
            <l n="5.126">Cur modo divinae vocis fugienda, frequenti</l>
            <l n="5.127">Prodigio firmata fides? ingrata parenti</l>
            <l n="5.128">Aethereo fieret soboles, si tutius illa</l>
            <l n="5.129">Duceret, ambiguos in victum admittere census.</l>
            <l n="5.130">Nuper apud Venetos crudelis saeviit urbe </l>
            <l n="5.131">Regnatrice fames; nullo hic numeravimus aere</l>
            <l n="5.132">Lustra duo; tamen elingui nec congruus ori</l>
            <l n="5.133">Victus, et ornandis cultus non defuit aris.</l>
            <l n="5.134">Nec mihi librandum curae est, generosa quod urges</l>
            <l n="5.135">Parthenope: non esse eadem tibi lucra gravandis </l>
            <l n="5.136">Munifice dextris; de quo nil dissero: solum</l>
            <l n="5.137">Hoc statuo: divinum homines quod nutrit ubique</l>
            <l n="5.138">Numen idem, nostros cura non impare casus</l>
            <l n="5.139">Temperat: haec hominum non est vis, noscere nostrae</l>
            <l n="5.140">Pauperiem coenae, cui mox inopina patronus </l>
            <l n="5.141">Fercula submittat, nec si cognosceret, illi</l>
            <pb n="137"/>
            <l n="5.142">Est eadem semper pietas: dubitantia solus</l>
            <l n="5.143">Flectit corda Deus, litem cui nulla voluntas</l>
            <l n="5.144">Indicit, sed ubique suae non irrita dextrae</l>
            <l n="5.145">Instrumenta parat, nostra supplentia curas. </l>
            <l n="5.146">Quo nos Axe tegi, qua nos tellure morari</l>
            <l n="5.147">Contigerit, nobis certum divina parabit</l>
            <l n="5.148">Subsidium bonitas: gratos nos dextera semper</l>
            <l n="5.149">Propitia inveniet, sed opis fontale fluentum,</l>
            <l n="5.150">Quique movet pigras dona ad spontanea mentes, </l>
            <l n="5.151">Authorem cognosco Deum, qui semper in omnem,</l>
            <l n="5.152">Qualemcunque volet partem convertere nostri</l>
            <l n="5.153">Arbitrii decreta potest: hoc tuta quiescit</l>
            <l n="5.154">Securo nostri victus fiducia fundo.</l>
            <l n="5.155">
               <add ana="div">5</add> Hic haesit suspensa animo probitate recentis</l>
            <l n="5.156">Doctrinae Syren, charum mirata Thienem</l>
            <l n="5.157">Insolita fervere fide, cui parcit adulter</l>
            <l n="5.158">Anonanae timor. Ex isto se dicere victam</l>
            <l n="5.159">Debuit affatu Syren, tamen illa repulsos</l>
            <l n="5.160">Suadet adhuc constanter agros, dapibusque frequentes </l>
            <l n="5.161">Interea missis gaudet suffundere caenas.</l>
            <l n="5.162">Egregium sane, et nunquam delebile dextrae</l>
            <l n="5.163">Munificae specimen: sed quod sibi certior illa,</l>
            <l n="5.164">Divinae quae fulcra spei suspenderet, esca</l>
            <l n="5.165">Continuata foret; non intermissa Thiene </l>
            <l n="5.166">Mitti dona vetat: nimis importuna fuere</l>
            <l n="5.167">Obsequia, atque minus visa officiosa voluntas,</l>
            <l n="5.168">Ordinis assuetas cupiens infringere leges.</l>
            <l n="5.169">Is fuerat, census Comes Oppidanus aviti,</l>
            <l n="5.170">Virtutisque haeres, cuius generosa Thienem </l>
            <l n="5.171">Excepit pietas: illi tectumque stipemque</l>
            <l n="5.172">Obtulit, et certas fundi suadere paterni</l>
            <pb n="138"/>
            <l n="5.173">Coepit opes, quibus ille sibi, procul omnibus actis</l>
            <l n="5.174">Prospiceret, quae corda secant mortalia, curis</l>
            <l n="5.175">Hic Caietanus non excusavit egenis </l>
            <l n="5.176">Incoepta appositos ad religiosa penates,</l>
            <l n="5.177">Sed quas munificus retineri suaserat heros,</l>
            <l n="5.178">Nunquam admisit opes: Comiti constanter easdem</l>
            <l n="5.179">Crebrius urgenti, conclavia credita sponte</l>
            <l n="5.180">Reddidit, oblatosque lares, celebrata trophaeo </l>
            <l n="5.181">Tecta Thienae fidei, quibus aeris habendi</l>
            <l n="5.182">Saeviit improbitas, vultu constante remissis</l>
            <l n="5.183">Clavibus abiurat, vestigaturus, ubique</l>
            <l n="5.184">An fortasse idem Venetis qui prospicit oris</l>
            <l n="5.185">Sit Deus, aut aliud timidam Syrena gubernans </l>
            <l n="5.186">Assideat Coelo cura si dispare Numen.</l>
            <l n="5.187">
               <add ana="div">6</add> Suprema invictae fidei portenta revelas</l>
            <l n="5.188">Caietane; tui quae sit fiducia cordis,</l>
            <l n="5.189">Nec Coelum sine laude stupet: devincis Olympum</l>
            <l n="5.190">Hac mentis flamma: vel nunquam nostra procurat </l>
            <l n="5.191">Vitae fulcra Deus, vel si, prout creditur, ille</l>
            <l n="5.192">Ordinat, et certis pascit proventibus Orbem,</l>
            <l n="5.193">Debita iam certe est divinae provida mentis</l>
            <l n="5.194">Tantae cura spei, firmumque a Sydere robur.</l>
            <l n="5.195">Horrida barbaricis solum calcata leaenis </l>
            <l n="5.196">Quantumvis deserta petas, vel inhospita rupis</l>
            <l n="5.197">Antra Prometheae, nec ibi tua fallet inanem</l>
            <l n="5.198">Caietane fides, nec spes innixa Tonanti.</l>
            <l n="5.199">Et licet auricomae Cereri male nota negaret</l>
            <l n="5.200">Obsequiis se terra tuis, supplebit avari </l>
            <l n="5.201">Detrimenta soli fidus melioribus aether</l>
            <l n="5.202">Subsidiis: quin innocuas tibi porriget escas</l>
            <l n="5.203">Ipse etiam vacuis regnans basilicus arenis.</l>
            <pb n="139"/>
            <l n="5.204">Munifico, spe Dive ista tua pendula Coelo</l>
            <l n="5.205">Pauperies, totum multo securius orbem </l>
            <l n="5.206">Possidet, innumero quam regum opulentia censu</l>
            <l n="5.207">Divitiis male tuta suis: fiducia fallax</l>
            <l n="5.208">Quae molem aggesto propriam metitur in auro.</l>
            <l n="5.209">Terrea spes vana est: hominum spes nixa favori</l>
            <l n="5.210">Est verae vix larva spei: quae pendet ab astris </l>
            <l n="5.211">Nunquam victa cadit, decimis licet icta procellis.</l>
            <l n="5.212">Si proprias vires, haec si sua robora nescit,</l>
            <l n="5.213">Ignoratque sui pretium; miracula vanae</l>
            <l n="5.214">Expendat fidei; quamvis ea saepius erret,</l>
            <l n="5.215">Crebrius haec optata tamen stipendia firmae </l>
            <l n="5.216">Credulitatis habet, quam spes constantior uni</l>
            <l n="5.217">Commendata Deo, cui spes humana nec umbra est.</l>
            <l n="5.218">
               <add ana="div">7</add> Istius meritum tua Caietane propago</l>
            <l n="5.219">Virtutis miratur adhuc: tibi Sydera soli</l>
            <l n="5.220">Obstrinxisse minus fuerat, decerpere fructus, </l>
            <l n="5.221">Posteritas fidei gaudet pupilla paternae.</l>
            <l n="5.222">Non charae legas soboli, instrumenta fideli</l>
            <l n="5.223">Consignata manu, quibus ampli faenore lucri</l>
            <l n="5.224">Cogat obaeratum pretio dissolvere nomen:</l>
            <l n="5.225">Et minus extremis tabulis ex asse relictos </l>
            <l n="5.226">Mittimur in fundos, unde orbos annua natos</l>
            <l n="5.227">Messis alat; sed postremi substantia voti</l>
            <l n="5.228">Nunquam deficiens haeredi inscribitur aether.</l>
            <l n="5.229">Iam tua terdenis, numero non ultima vixit</l>
            <l n="5.230">Progenies lustris, nunquam tamen anxius haeres </l>
            <l n="5.231">Fatales carpsit tabulas, ceu manca fuisset,</l>
            <l n="5.232">Vel testatoris minus officiosa voluntas:</l>
            <l n="5.233">Quin potius patrem laudat, placitumque supremi</l>
            <l n="5.234">Extollit rati, quo nullum haeredibus ille</l>
            <pb n="140"/>
            <l n="5.235">Scripsit onus; gratusque tamen quamplurima nostrae </l>
            <l n="5.236">Commoda commisit fidei; patrimonia caetus</l>
            <l n="5.237">Cum renuat noster, quibus aestivalis aristas</l>
            <l n="5.238">Exanimat grando, castigataeque pruinam</l>
            <l n="5.239">Deplorant vites, vel deficiente stupescunt</l>
            <l n="5.240">Imbre, laboratis durata novalibus arva. </l>
            <l n="5.241">Quam melioris agri tua Caietane potitur</l>
            <l n="5.242">Fructu posteritas! fidei mercede fovemur</l>
            <l n="5.243">Caietane tuae: non fallent astra; sed aeque</l>
            <l n="5.244">Certabunt initi tecum pro faedere pacti.</l>
            <l n="5.245">Depositae Coelo curae miracula tellus </l>
            <l n="5.246">Difficilis credit; quod aves docuere Thienem</l>
            <l n="5.247">Nunc etiam mirantur aves: brutalis obesset</l>
            <l n="5.248">His nisi naturae ruditas, ultronea victus</l>
            <l n="5.249">Commoda, pennigeris avibus concredita quondam,</l>
            <l n="5.250">Solicitos ad cuncta homines didicisse dolerent. </l>
            <l n="5.251">Aereas certis licet accurata volucres</l>
            <l n="5.252">Legibus imbuerit natura; superna Thieni</l>
            <l n="5.253">Plenius annonae curam nescire revelat</l>
            <l n="5.254">Gratia: quod faciunt spatium per inane volantes</l>
            <l n="5.255">Naturae instinctu turmae, celestis adeptus </l>
            <l n="5.256">Lucis erat radio, minus observata Thiene</l>
            <l n="5.257">Sensa avium; Hyblaeas superans hac arte volucres.</l>
            <l n="5.258">Tantae luce spei postquam conclavibus, arctae</l>
            <l n="5.259">Infestis paupertati solvisse Thienem</l>
            <l n="5.260">Emicuit; sociosque nihil lanaria praeter </l>
            <l n="5.261">Praesidia, et librum precis asportasse diurnae;</l>
            <l n="5.262">Et qua munifico fuerant fautore penates</l>
            <l n="5.263">Instructi, sancta nil opportuna supellex</l>
            <l n="5.264">Delibata fuga; tunc clare excelsa Thienis</l>
            <l n="5.265">Omnibus exposuit, staret quo culmine virtus. </l>
            <pb n="141"/>
            <l n="5.266">
               <add ana="div">8</add> Annuit huic Coelum fidei: quo tabida tecto</l>
            <l n="5.267">Aegrorum sentina gemit, se paupere claudit</l>
            <l n="5.268">Hospitio, quo mox dextras impendere tristi</l>
            <l n="5.269">Obsequio coepit; spinis bene gnarus in illis</l>
            <l n="5.270">Coelestes florere rosas: ipsaque doloris </l>
            <l n="5.271">In patria, maestas inter sua gaudia turbas</l>
            <l n="5.272">Aethereus restaurat amor, flammasque reponit.</l>
            <l n="5.273">Hic sua lugubres inter, solatia, spondas,</l>
            <l n="5.274">Divini affluxu non deficiente favoris,</l>
            <l n="5.275">Accumulat, pascitque sacros ferventior ignes. </l>
            <l n="5.276">Impigra morbosis aegrorum exercita membris</l>
            <l n="5.277">Sedulitas, socia fratrum, praeeunte Thiene,</l>
            <l n="5.278">Multiplicata manu, pensique impensa molesti</l>
            <l n="5.279">Obsequia, attonitam laeto tenuere labore</l>
            <l n="5.280">Parthenopem, non visa oculis exempla legentem. </l>
            <l n="5.281">
               <add ana="div">9</add> Implacidae morborum isti Matrona palestrae,</l>
            <l n="5.282">Connubio censuque potens, flammaeque virili</l>
            <l n="5.283">Foemineae exemplo, morbis studiosa premendis</l>
            <l n="5.284">Incubuit: cuiusque animum possederat omnem</l>
            <l n="5.285">Iam pietas; ut conceptis nova pabula flammis </l>
            <l n="5.286">Adderet, a nota petiit virtute, caloris</l>
            <l n="5.287">Incrementa sui veteres ditantia taedas.</l>
            <l n="5.288">Ut fragrans animae, crebrumque Thienis haberet</l>
            <l n="5.289">Alloquium, mentisque altae documenta; propinquae</l>
            <l n="5.290">Commoditate domus, fuso quam comparat auro, </l>
            <l n="5.291">Subsidio privatum omni, si Numinis unam</l>
            <l n="5.292">Spem simules, socio coetus cum flore Thienem</l>
            <l n="5.293">Excipit, et viduo donat nova pignora tecto.</l>
            <l n="5.294">
               <add ana="div">10</add> Admissum gratum munus: mox area templo</l>
            <l n="5.295">Designata, sacram Matris surrexit in aedem </l>
            <l n="5.296">Virginis, inque loco stabuli fundata, vocatur</l>
            <pb n="142"/>
            <l n="5.297">A stabulo Virgo: non me latet unde Thieni</l>
            <l n="5.298">Haec stabuli pietas: veteris monumenta favoris</l>
            <l n="5.299">Virgineo voluisse reor formare Sacello;</l>
            <l n="5.300">Quo Nataliciae noctis mysteria, Romae </l>
            <l n="5.301">Culta olim, manibusque sacrum donante MARIA</l>
            <l n="5.302">Acceptum pignus, stabuli sub nomine, menti</l>
            <l n="5.303">Fervidus obiiceret cultor; iunctaque recenti,</l>
            <l n="5.304">Virginei partus coleret praesepia flamma.</l>
            <l n="5.305">Internis etiam sic nomina congrua votis </l>
            <l n="5.306">Terrenus praefigit amans; ut avarus ad aurum</l>
            <l n="5.307">Exultat, doctaeque sophus sic voce Minervae:</l>
            <l n="5.308">Intrepidis bellator equis, gaudetque Thalia</l>
            <l n="5.309">Aonia vates: lascivo chara Tibullo</l>
            <l n="5.310">Delia sic memorata placet, sic dicta Catullo </l>
            <l n="5.311">Lesbia, nec socors Umbro est audita poetae</l>
            <l n="5.312">Cynthia: divino non est fortassis amori</l>
            <l n="5.313">Vis eadem? verusque Dei sua nomina cultor</l>
            <l n="5.314">Non habet, unde suis accrescat amoribus ignis</l>
            <l n="5.315">Fervidior? stabuli crebra sic voce, Thieni </l>
            <l n="5.316">Antiquae crevere faces, quibus arserat olim,</l>
            <l n="5.317">Quando suis manibus nocturnis credidit umbris,</l>
            <l n="5.318">In stabulo natum Virgo Exquilina Tonantem.</l>
            <l n="5.319">
               <add ana="div">11</add> Hic locus ingentis poscit describere certam</l>
            <l n="5.320">Prodigii vocem; nostri licet illud ad aevi </l>
            <l n="5.321">Notitiam, non scripta fides; sed sola retentum</l>
            <l n="5.322">Despositum sibi fama tulit: tamen aequa probarunt</l>
            <l n="5.323">Romuleae decreta Rotae; sapiensque Quiritum</l>
            <l n="5.324">Ordo Patrum, multis oculatis testibus istam</l>
            <l n="5.325">Aequavit, populo iuratam interprete famam. </l>
            <l n="5.326">In stabuli spectata domo portenta, Thienis</l>
            <l n="5.327">Coelestem prodent animam: luxata rigebat</l>
            <pb n="143"/>
            <l n="5.328">E sociis uni ferrato tibia clathro;</l>
            <l n="5.329">Qui semel implicitum tentans absolvere dura</l>
            <l n="5.330">Crate pedem, tandem crudeli cedere ferro </l>
            <l n="5.331">Debuit, accepta fatali tibia noxa.</l>
            <l n="5.332">Hic accita statim curando strenua cruri</l>
            <l n="5.333">Dextera, sed subito visa est superare ministras</l>
            <l n="5.334">Plaga manus, nimiaeque artem succumbere noxae.</l>
            <l n="5.335">Non alium, fati haec procerum sententia: mortis </l>
            <l n="5.336">Arcendae superesse modum, nisi poplite mancum</l>
            <l n="5.337">Sustineat mutilo corpus, vitamque resecti</l>
            <l n="5.338">Cruris ab obsequio, ferrique a cuspide poscat.</l>
            <l n="5.339">Praeferturque chalybs fato: fuit altera ferro</l>
            <l n="5.340">Immiti praefixa dies, qua debuit aeger </l>
            <l n="5.341">Indubios mortis pede secto evadere casses.</l>
            <l n="5.342">Par letho ferrum: Lachesis nil forfice, serra</l>
            <l n="5.343">Mollior iratae: cui vel meditata ciebat</l>
            <l n="5.344">Sectio mortales gemitus: acerrima vitae</l>
            <l n="5.345">Spes tamen effecit, chirurgi ut dextra cruento </l>
            <l n="5.346">Commodior fieret crus abscissura metallo.</l>
            <l n="5.347">Nec solus sua fata horret: vitale premebat</l>
            <l n="5.348">Praesidium reliquos etiam tam triste sodales.</l>
            <l n="5.349">Sed magis afflictum potuit lacerare Thienem</l>
            <l n="5.350">Immodicus ferri rigor: aerumnosa paterno </l>
            <l n="5.351">Haec fratris pressura animo persuasit, acerbae,</l>
            <l n="5.352">Quam nequiit sanare manus Chironia, plagae,</l>
            <l n="5.353">Coelitus accita curam variare medela.</l>
            <l n="5.354">Nox erat; at cum purpureis Aurora capillis</l>
            <l n="5.355">Spectandam se prima dabit, quaesita secando </l>
            <l n="5.356">Dextra pedi, rigidi fuerat laevore metalli</l>
            <l n="5.357">Lethiferos molitura artus: cum forsitan artis</l>
            <l n="5.358">Instrumenta suae, leni chirurgus olivo</l>
            <pb n="144"/>
            <l n="5.359">Expolit, ignita prece Caietanus adorat</l>
            <l n="5.360">Propitium Numen, lacrymasque affectibus addit. </l>
            <l n="5.361">Prostratusque solo: rudior natura nequiret</l>
            <l n="5.362">Si fractum nodare pedem, sed cuncta potentis</l>
            <l n="5.363">Summa Dei, humano mala conclamata labori</l>
            <l n="5.364">Cum potis est fraenare manus, pro fratre malignum</l>
            <l n="5.365">Crus amissuro, summae admirabile dextrae </l>
            <l n="5.366">Postulat auxilium: spes quantum heroica tentat!</l>
            <l n="5.367">Iam Caietanus tali praefervida voto,</l>
            <l n="5.368">Crebra fatigatis dederat suspiria fibris;</l>
            <l n="5.369">Cum veluti supplex foret exaudita precantis</l>
            <l n="5.370">Religio; tacita intempestae noctis in umbra </l>
            <l n="5.371">Accedit fratris spondam, sibi Sydera moestam</l>
            <l n="5.372">Optantis tardare diem, Auroramque morari.</l>
            <l n="5.373">Leniter attrectat vulnus, crurisque tumorem</l>
            <l n="5.374">Explorat, labris dignatur, et oscula figit;</l>
            <l n="5.375">Tunc cruce consignans quae solverat ante reponit, </l>
            <l n="5.376">Aegro lina pedi, monuitque ut Sydere certam</l>
            <l n="5.377">Poscat frater opem; et Divum cui vulnera pressit</l>
            <l n="5.378">Quina Seraph, cordis peteret fervore patronum.</l>
            <l n="5.379">Praevia lux Phaebi Coelorum argentea rimis</l>
            <l n="5.380">Fulgebat; roseoque nitens Pallantias ortu, </l>
            <l n="5.381">Iam noctis sistebat equos, cum ferrea cruri</l>
            <l n="5.382">Scindendo, prius aegri animum scissura supellex</l>
            <l n="5.383">Maturanda reae fuerat luctamine plantae.</l>
            <l n="5.384">Interea medico dum sit mora commoda ferro,</l>
            <l n="5.385">Obstupuit frater, veteres quod laesa dolores </l>
            <l n="5.386">Tibia, praeteritae pergat nuperrima noxae</l>
            <l n="5.387">Quod conclamatum tormenta remittere vulnus:</l>
            <l n="5.388">Attonito similis tamen expectare ministrae</l>
            <l n="5.389">Officium statuit dextrae: adfuit illa; sed aegrum</l>
            <pb n="145"/>
            <l n="5.390">Narrantem veteri se plagae angore solutum, </l>
            <l n="5.391">Quisque stupet; nec ficta metu commenta putantes,</l>
            <l n="5.392">Crus subito explorant, funestaque tibia lino</l>
            <l n="5.393">Eximitur: mirum! sic profligatus acerbae</l>
            <l n="5.394">Error conspicitur noxae, sic fracta reduxit</l>
            <l n="5.395">Tibia divulsas partes, ita vulneris horror </l>
            <l n="5.396">Oppressus, plagae putris sic dira mephitis</l>
            <l n="5.397">Edomita; ut praeteritam neque parva docerent</l>
            <l n="5.398">Signa luem; nullum tulit, incurabilis olim</l>
            <l n="5.399">Vulneris indicium, nullo est rea tibia naevo.</l>
            <l n="5.400">Vix oculis concessa fides: Chironia salvum </l>
            <l n="5.401">Ignota sibi lege pedem mirata, stuporem</l>
            <l n="5.402">Ars immota tulit: tum quisque salutis adeptae</l>
            <l n="5.403">Portento attonitus, tanti cognoscere sanctum</l>
            <l n="5.404">Authorem facti, votis constantibus optat.</l>
            <l n="5.405">
               <add ana="div">12</add> Venit ut ad lucem virtus (nec summa Thienis,</l>
            <l n="5.406">Hanc animi poterat prohibere modestia laudem)</l>
            <l n="5.407">Tum subito coelestem ardens per publica vulgi</l>
            <l n="5.408">Ora Virum geminat novitas: gaudetque recentis</l>
            <l n="5.409">Hospitis, illustri Syren gratissima fama.</l>
            <l n="5.410">Plura sibi haec tali dona a virtute parari </l>
            <l n="5.411">Praevidet, et mentis divinae hoc pignore niti</l>
            <l n="5.412">Iam sua fata putat, facti quod nobile spondet</l>
            <l n="5.413">Augurium: tempusque dabit, se quando molestis</l>
            <l n="5.414">Dissidiis pressam, tantae probitatis amicum</l>
            <l n="5.415">Sustollet robur: furiisque odiisque labantem </l>
            <l n="5.416">Internis, pacis studio novus eriget Atlas.</l>
            <l n="5.417">Innumeris hominum linguis celebrata Thienis,</l>
            <l n="5.418">Semper erat, Coelo tamen attestante probata;</l>
            <l n="5.419">Proclamata orbis superat suffragia virtus.</l>
            <l n="5.420">Nocte quidem sua facta tegi voluisse Thienem, </l>
            <pb n="146"/>
            <l n="5.421">Splendidior laus est; sed quod videre stupentes,</l>
            <l n="5.422">In sua vulgarunt vigiles praeconia stellae.</l>
            <l n="5.423">Atque Deus cui visa piae suspiria mentis,</l>
            <l n="5.424">Oppressum tenebris fecit splendescere lumen.</l>
            <l n="5.425">Quot vitae dotes, quot Caietane tuorum </l>
            <l n="5.426">Eximias operum laudes, generosus inanis</l>
            <l n="5.427">Gloriolae timor oppressit? sic vivere Coelo</l>
            <l n="5.428">Censueras: ut quo putris te vivere nosset</l>
            <l n="5.429">Terra minus, vitae putris te labe putares</l>
            <l n="5.430">Aegrotare minus: superi sic hauserat orbis </l>
            <l n="5.431">Mens tua delicias, sic purum attraxerat ignem;</l>
            <l n="5.432">Divino ut tellus fieret grave pondus amori.</l>
            <l n="5.433">
               <add ana="div">13</add> Hinc ortum est quod spreta tibi fuit omnis honorum</l>
            <l n="5.434">Illecebra; et regum fastus qui optabilis esse</l>
            <l n="5.435">Scena solet populis, temet deliderat unum </l>
            <l n="5.436">Is pompae splendor: cuius gratissima menti</l>
            <l n="5.437">Cum sit scena Deus, lucis quem solus adaequat</l>
            <l n="5.438">Internae intuitus; te vultu invisa sequestrat</l>
            <l n="5.439">Quae potuit multas lux pompae accersere gentes.</l>
            <l n="5.440">
               <add ana="div">14</add> Carolus invictis Lybiam penetraverat armis,</l>
            <l n="5.441">Captaque Caesareum fuit hoc urbs regia bello</l>
            <l n="5.442">Passa iugum, Tunetum dicunt: prope martia quondam</l>
            <l n="5.443">Maenia, et excelsae steterant Carthaginis arces:</l>
            <l n="5.444">Ruderibus prostrata suis nunc invidet Astris,</l>
            <l n="5.445">Regalem Tuneti vicino a littore sedem. </l>
            <l n="5.446">Insidiis dextraque potens pervaserat istas</l>
            <l n="5.447">Argivus pirata plagas; quem frater, iniquus</l>
            <l n="5.448">Algerii domitor, regni violenter adepti,</l>
            <l n="5.449">Fortunaeque, (imos partus quae saepius ostro</l>
            <l n="5.450">Induit) haeredem fecit: cui propria plures </l>
            <l n="5.451">Addidit, iniusto feritas Mavorte secures.</l>
            <pb n="147"/>
            <l n="5.452">Viribus excellens etenim, multaque Gradivi</l>
            <l n="5.453">Ornatus lauro, Tunetanis arcibus audax</l>
            <l n="5.454">Insiliit; pulsoque status Muleasse paterni</l>
            <l n="5.455">Imperio; gemini, sitiens quibus Africa praestat, </l>
            <l n="5.456">Regem Hariadenus potuit se dicere sceptri.</l>
            <l n="5.457">Quaeritur hic princeps, graeci latronis iniquum</l>
            <l n="5.458">Qui premeret Martem; mox obtulit Austria clarum</l>
            <l n="5.459">Viribus Alcidem, numerosa classe cruentum</l>
            <l n="5.460">Qui Numidum invadit littus, tumidumque coegit </l>
            <l n="5.461">Piratam, iniuste domitis excedere muris.</l>
            <l n="5.462">Reddere legitimo iussit tunc regia Caesar</l>
            <l n="5.463">Haeredi sceptra, erepta cum principe regni</l>
            <l n="5.464">Urbe, peregrini fuerat vis tota latronis</l>
            <l n="5.465">Imbelli prolapsa fuga: sic Caesar iniquo </l>
            <l n="5.466">Iura prius fuerant regni quae rapta Gradivo,</l>
            <l n="5.467">Aequo restituit Marte: uno Caesare dignam</l>
            <l n="5.468">Laurum, et perpetua memoranda pericula fama,</l>
            <l n="5.469">Herculeos inter iuste accensenda labores,</l>
            <l n="5.470">Perdita legitimae diademata reddere fronti, </l>
            <l n="5.471">Regna aliis, laudisque sibi portenta mereri.</l>
            <l n="5.472">
               <add ana="div">15</add> Caesarea palmae iusto est electa triumpho</l>
            <l n="5.473">Parthenope: fuerat primae cui cernere summas,</l>
            <l n="5.474">Messuit invictus Lybicis quas Caesar arenis,</l>
            <l n="5.475">Concessum, non visa prius fastigia, lauros. </l>
            <l n="5.476">Laeta triumphantem sed quo splendore Monarcham</l>
            <l n="5.477">Excepit Syren, partas quo pectore palmas</l>
            <l n="5.478">Amplexa est; non multa loquar: cum Caesaris audax</l>
            <l n="5.479">Certavit virtute labor: famamque Gradivi</l>
            <l n="5.480">Caesarei, pronum si non nimis extulit urbis </l>
            <l n="5.481">Obsequium laetae; saltem popularis ovantem</l>
            <l n="5.482">Aequavit pietas, urbisque superbia Martem.</l>
            <pb n="148"/>
            <l n="5.483">Bellipotens etenim nec fortius hactenus unquam</l>
            <l n="5.484">Pugnavit Caesar; nec magnificentius unquam</l>
            <l n="5.485">Post aciem evectus Caesar; quas gloria laudes, </l>
            <l n="5.486">Quos habuit titulos honor; omnibus una beavit</l>
            <l n="5.487">Victorem Syren: ornato urbs tota theatro</l>
            <l n="5.488">Non impar, adventantis quae Caesaris arma,</l>
            <l n="5.489">Invictas animi vires, roburque sonabat.</l>
            <l n="5.490">Quid dicam Italiae primos venisse Dynastas, </l>
            <l n="5.491">Quid transalpinos proceres, crebrosque volantum</l>
            <l n="5.492">Quid memorem affluxus populorum, immania pompae</l>
            <l n="5.493">Visuros decora, et victoris Caesaris ora?</l>
            <l n="5.494">
               <add ana="div">16</add> Hoc modo devoto vobis concedite vati</l>
            <l n="5.495">Pierides; figunt ubi se mea lumina primum, </l>
            <l n="5.496">Maioremque cient animi spectata stuporem,</l>
            <l n="5.497">Prodigia exponam: Romano murice clarus</l>
            <l n="5.498">Parthenopaea potens transibat compita Caesar;</l>
            <l n="5.499">Qui fixos cunctorum oculos, radiante triumphi</l>
            <l n="5.500">Maiestate tulit; soli haec non visa Thieni </l>
            <l n="5.501">Gloria; quem socii, cellaeque propinqua monebat</l>
            <l n="5.502">Commoditas, augustum oculis libare Monarcham.</l>
            <l n="5.503">Sed neque claustrali gradiens vicina fenestrae</l>
            <l n="5.504">Pompa, importuni neque persuadere sodales,</l>
            <l n="5.505">Innocuum poterant oculis decus: omnia caeptis </l>
            <l n="5.506">Posthabuit precibus: quis scit si forsan eodem</l>
            <l n="5.507">Momento coeleste atrium spectabile fulsit,</l>
            <l n="5.508">Immotumque suo tenuit splendore Thienem?</l>
            <l n="5.509">Quis scit an aeternae defixus imagine lucis,</l>
            <l n="5.510">Postposuit quidquid tellus insigne, vel ingens, </l>
            <l n="5.511">Quidque illustre colit? quidquid fuit; indicat, illi</l>
            <l n="5.512">Ingenita quadam fluxas sordere mephiti</l>
            <l n="5.513">Illecebras: quidquid transit, certumque fugaci</l>
            <pb n="149"/>
            <l n="5.514">Tempore metitur spatium, felicibus alis</l>
            <l n="5.515">Transilit, aeternis quae solum diligit, ardet </l>
            <l n="5.516">Ille bonis, versatque suos ibi laetus amores.</l>
            <l n="5.517">
               <add ana="div">17</add> Abdita mens cernique impar, quo flagrat ab igne,</l>
            <l n="5.518">Ostendunt oculi: nunquam discordat ab imo</l>
            <l n="5.519">Pectore pupillae radius: quos vitat amicus</l>
            <l n="5.520">Intuitus, mens laeva fugit: subtractaque prodit </l>
            <l n="5.521">Lux odium, faciles oculi testantur amorem.</l>
            <l n="5.522">Ac velut externae, qua mens studiosa docetur,</l>
            <l n="5.523">Naturae rerum, proprius securior index</l>
            <l n="5.524">Est oculus; nostrae fundo sic mentis in imo</l>
            <l n="5.525">Quid lateat, verax aliis pupilla revelat. </l>
            <l n="5.526">Quo censu mortalis honor, quo humana Thieni</l>
            <l n="5.527">Gloria, quo pretio fuerit trabeata potentum</l>
            <l n="5.528">Maiestas regum; si nescio; devia dicent</l>
            <l n="5.529">Lumina, quae culpae nullo terrore, sed alto</l>
            <l n="5.530">Contemptu quidquid non est Deus, inclyta Martis </l>
            <l n="5.531">Praemia, Coesareos sunt dedignata triumphos.</l>
            <l n="5.532">
               <add ana="div">18</add> Quo vero splendor generis, quo pondere stirpis</l>
            <l n="5.533">Lux consanguineae, menti quo impressa Thienis</l>
            <l n="5.534">Stemmatis ambitio, et celebris prosapia cultu</l>
            <l n="5.535">Quo steterit, dicam: Ausonias diffusa per urbes </l>
            <l n="5.536">Fama Thieneum sparsit celeberrima nomen,</l>
            <l n="5.537">Virtutesque suas, et vix imitabile mentis</l>
            <l n="5.538">Angelicae exemplar, fervensque a Numine pectus.</l>
            <l n="5.539">Quae late sparsa est, movit percepta paternos</l>
            <l n="5.540">Fama lares: clarosque sua de stirpe nepotes, </l>
            <l n="5.541">Virtutum pellexit odor; quos grande vetustae</l>
            <l n="5.542">Prodigium spectare domus, proprioque micantes</l>
            <l n="5.543">Internas animi, vultu cognoscere dotes,</l>
            <l n="5.544">Et cognatus amor, virtusque audita trahebat.</l>
            <pb n="150"/>
            <l n="5.545">Excedunt patria: quodque observata valebat </l>
            <l n="5.546">Nobilitas, et opes decus excusare; decenti</l>
            <l n="5.547">Vernarum hunc numero illustrique accedere cultu</l>
            <l n="5.548">Decernunt: o mundi error qui sola placere</l>
            <l n="5.549">Posse putat, quae mortales splendente colorum</l>
            <l n="5.550">Illicio ludunt oculos! avertit inanis </l>
            <l n="5.551">Haec rerum species sanctorum lumina: verax</l>
            <l n="5.552">Quae cordis pupilla probat simulachra sequuntur</l>
            <l n="5.553">Coelestes animae: vili non dormit in alga</l>
            <l n="5.554">Nidificans Coeli summis in nubibus ales.</l>
            <l n="5.555">Caietane tuos en Vicentina iuventus </l>
            <l n="5.556">Cognatos poscit vultus, quam sola cupido</l>
            <l n="5.557">Importuna tui alloquii, Vicente profectam</l>
            <l n="5.558">Tellure excivit: visum te stemmatis optat</l>
            <l n="5.559">Posteritas generosa tui: pia vota repelli</l>
            <l n="5.560">Nec stirpis permittit amor, nec sustinet acer </l>
            <l n="5.561">Sanguinis impulsus, nisi te sine sanguine fingas</l>
            <l n="5.562">Vivere, vel gelido rigeat cruor abditus astro.</l>
            <l n="5.563">
               <add ana="div">19</add> Redde vicem flammis: si quis fortassis oberrat</l>
            <l n="5.564">Visceribus mortalis adhuc vitalibus ignis,</l>
            <l n="5.565">Est generis cognatus amor, quae passio cordi </l>
            <l n="5.566">Humano postrema perit: vel sanguine tangi</l>
            <l n="5.567">Agnato debes, vel nullo tangeris igne.</l>
            <l n="5.568">Hanc consanguineo legislativa cruore</l>
            <l n="5.569">Ad legis normam scripsit natura rubricam;</l>
            <l n="5.570">Ut veluti prae aliis sibi quisque ardentius haeret; </l>
            <l n="5.571">Sic etiam prae aliis magis observare propinquos</l>
            <l n="5.572">Sit lex affines, uno qui sanguine parti,</l>
            <l n="5.573">Sunt pars una tui. mirum! peregrina suorum</l>
            <l n="5.574">Ora fugit Caietanus, quos forte superbo</l>
            <l n="5.575">Dum cultu venisse notat: monstravit inanis </l>
            <pb n="151"/>
            <l n="5.576">Cognato in cultu quantus sit luminis osor.</l>
            <l n="5.577">Indomitum carni pectus! praeclarus honorum</l>
            <l n="5.578">Contemptor timuit, ne quid cognata sequestrem</l>
            <l n="5.579">Laederet haec animum pompa: et qui pectore toto</l>
            <l n="5.580">Insuavem humani fastus excluserat auram; </l>
            <l n="5.581">Dum consanguineos placidis deberet ocellis</l>
            <l n="5.582">Metiri vultus; cavit, ne lumine primum</l>
            <l n="5.583">Exceptus, posset puris illudere fibris</l>
            <l n="5.584">Naturae affectus, qui commendaret inanes</l>
            <l n="5.585">Laudaretque umbras: animumque ut laederet ater </l>
            <l n="5.586">Halitus, interno fieret crudele nitori</l>
            <l n="5.587">Supplicium: modicus purum velut inficit amnem</l>
            <l n="5.588">Pulvis, et obscurat clarum nubecula solem,</l>
            <l n="5.589">Et simplex atomo quovis pupilla laborat.</l>
            <l n="5.590">Affatus illi suasit natura benignos, </l>
            <l n="5.591">Gratia disuasit; vicit quae iura propinqui</l>
            <l n="5.592">Sanguinis, et carnis; cum certavisset amoris</l>
            <l n="5.593">Divini humanique ardor: magis ipse serenam</l>
            <l n="5.594">Ut coleret mentem; cognati umbracula fastus</l>
            <l n="5.595">Extimuit, nubes vitantem imitatus Olympum. </l>
            <l n="5.596">Hi, quamvis stupefacti omnes, sufferre Thienis</l>
            <l n="5.597">Subtractos poterant vultus, quod cognitus esset</l>
            <l n="5.598">Caietani animus; quem tunc insuavia pompae</l>
            <l n="5.599">Ludibria humanae, Coelique coegerat ardor</l>
            <l n="5.600">Herous, charos etiam vitare nepotes. </l>
            <l n="5.601">
               <add ana="div">20</add> Sed quo alias lucem fuit aversatus aviti</l>
            <l n="5.602">Stemmatis excessu, postquam patris exuit haeres</l>
            <l n="5.603">Divitiis, fundisque animum, statuitque relictis</l>
            <l n="5.604">Censibus, aeternis totum se dedere curis;</l>
            <l n="5.605">Tecta domus posthaec nunquam repetita paternae </l>
            <l n="5.606">Significant: spernensque semel sua limina, semper</l>
            <pb n="152"/>
            <l n="5.607">Spreta Thienei voluit sibi commoda tecti.</l>
            <l n="5.608">Interdum patrias illi mandasset in oras</l>
            <l n="5.609">Si reditum pietas; morbis constructa levandis</l>
            <l n="5.610">Tecta subit: planctusque inter, crebrosque gementum </l>
            <l n="5.611">Aegrorum questus, reditus festiva secundi,</l>
            <l n="5.612">Lethiferasque inter celebrabat gaudia spondas.</l>
            <l n="5.613">Hic licet agnatae stirpis constante rogatus</l>
            <l n="5.614">Obsequio, generis clarum offuscere nitorem</l>
            <l n="5.615">Parceret, et miseras tectis illustribus aedes </l>
            <l n="5.616">Mutaret; cui quisque suos servire penates</l>
            <l n="5.617">Fervidus exoptat, praesensque impensius offert;</l>
            <l n="5.618">Sed semel electae sibi paupertatis onustam</l>
            <l n="5.619">Contemptusque sui meritis sententia palmam</l>
            <l n="5.620">Praeconcepta tulit: constans gaudere suorum </l>
            <l n="5.621">Deliciis renuit, cognati commoda tecti,</l>
            <l n="5.622">Et consangnineas Comitum, male olentibus aulas</l>
            <l n="5.623">Postponit lustris, vilisque ingrata coquinae</l>
            <l n="5.624">Fercula selectis dapibus: non nescius arctis</l>
            <l n="5.625">Aegrorum tabulis, inconditisque ciborum </l>
            <l n="5.626">Quisquiliis, sacrae quantum pinguedine flammae</l>
            <l n="5.627">Se divus dilatat amor, quove ardeat aestu.</l>
            <l n="5.628">
               <add ana="div">21</add> Cum pronum Patriae affectum, cum tanta paternae</l>
            <l n="5.629">Blandimenta domus, et multiplicata suorum</l>
            <l n="5.630">Obsequia, invictae mentis fervore Thienem </l>
            <l n="5.631">Exclusisse audis; proprii squaloris acerbam</l>
            <l n="5.632">Contemplare sitim: cupiit vilescere spretis</l>
            <l n="5.633">In laribus, totus terreno adversus amori.</l>
            <l n="5.634">Invenies nullum, vanis quem proprius umbris</l>
            <l n="5.635">Inflat honor, titulosque leves, et nomina mille </l>
            <l n="5.636">Venatur, laudique studet, qui spernat avitae</l>
            <l n="5.637">Ornamenta domus: quos irrequieta venustae</l>
            <pb n="153"/>
            <l n="5.638">Stirpis flamma coquit; vel pulverulenta suorum</l>
            <l n="5.639">Maiorum decora, et quales illustribus ausis</l>
            <l n="5.640">Promeruit vetus, indagant, prosapia ceras. </l>
            <l n="5.641">Contemptu e proprio mundanae incuria lucis</l>
            <l n="5.642">Emanat: Caietanus, cui corpore maior</l>
            <l n="5.643">Hostis nemo suo, timuit ne traderet hosti</l>
            <l n="5.644">Infido arma, quibus latus impugnaret herile.</l>
            <l n="5.645">Et quia supremum, primumque superbia telum </l>
            <l n="5.646">Exacuit, mentemque effert admissa; removit</l>
            <l n="5.647">Solicitus, quidcunque aditum praestaret iniquae</l>
            <l n="5.648">Orcinae Soboli: cui vires addit, aviti</l>
            <l n="5.649">Splendoris transfusus honor, generosa propago,</l>
            <l n="5.650">Gloria maiorum, generis iactantia, stirpis </l>
            <l n="5.651">Posteritas et opes: quorum ne luce superba</l>
            <l n="5.652">Peccaret caro; cunctorum proscripta voluptas</l>
            <l n="5.653">Effecit; Stygium veluti sibi Daemona corpus</l>
            <l n="5.654">Circumstare putans; crebris vexante flagellis</l>
            <l n="5.655">Calcitrosa gravi pressit calcanea dextra. </l>
            <l n="5.656">
               <add ana="div">22</add> Ille igitur propriae qui sic solatia carnis</l>
            <l n="5.657">Proscripsit, cuius vehemens meliora trucidat</l>
            <l n="5.658">Vota favor; quod difficilis pereuntia rerum</l>
            <l n="5.659">Blandimenta tulit; nihil est cur immorer, amplam</l>
            <l n="5.660">Indulgere fidem: quod enim quis ferveat ultro </l>
            <l n="5.661">Externo rerum affluxu, vernaculus urget</l>
            <l n="5.662">Corporis affectus, proprio qui nulla deesse</l>
            <l n="5.663">Commoda tortori, et nullo sua gaudia luctu</l>
            <l n="5.664">Turbari patitur: cuius mens coelica curam</l>
            <l n="5.665">Si semel exuerit; pro quo prius omnia summis </l>
            <l n="5.666">Optabat votis, summis fugit omnia votis.</l>
            <l n="5.667">Non aliter quam mater avis cui tota laborat</l>
            <l n="5.668">Instinctu natura suo, cum fervida proli</l>
            <pb n="154"/>
            <l n="5.669">Prospicit implumi, fabricando taedia nido</l>
            <l n="5.670">Quis numeret? lectis qua sedulitate coronat </l>
            <l n="5.671">Hunc paleis? stimulat limo quae cura ferendo?</l>
            <l n="5.672">Congrua quam crebro defert alimenta volatu?</l>
            <l n="5.673">Quaeque alias nec humum volucris nec stramem amaret,</l>
            <l n="5.674">Prolis cogit amor vili insudare labori</l>
            <l n="5.675">Maternas vires: sed ubi sua pignora nido </l>
            <l n="5.676">Abstracta inspexit, curae gravitate soluta</l>
            <l n="5.677">Exiles paleas damnat, nec inutile limi</l>
            <l n="5.678">Attentat spolium; patulo sed libera Coelo</l>
            <l n="5.679">Ludit, et umbrosis secura agit otia sylvis.</l>
            <l n="5.680">
               <add ana="div">23</add> Quis Caietanum post haec divortia, Coeli</l>
            <l n="5.681">Abripuit gustus; quam pura, innube pependit</l>
            <l n="5.682">Laetitia pectus, soloque ut Numine plenis</l>
            <l n="5.683">Vivebat fibris, animusque calebat Olympo;</l>
            <l n="5.684">Stillantes gemino de lumine iugiter undae,</l>
            <l n="5.685">Prodebant clausos cordis penetralibus ignes. </l>
            <l n="5.686">Nobilior cui corda calor, cui pectoris omnem</l>
            <l n="5.687">Affectum aethereus pridem purgaverat aestus;</l>
            <l n="5.688">Lustrandumque nihil divo superesset amori;</l>
            <l n="5.689">Desidiae impatiens, placidos solvebat in imbres</l>
            <l n="5.690">Lumina; quae praesentis adhuc erratica mundi, </l>
            <l n="5.691">Quantumvis spectata parum, cruciabat imago.</l>
            <l n="5.692">Inde erat ut purum mutatum pectus in aurum,</l>
            <l n="5.693">Non illud terrestre quidem quod pellit in imum</l>
            <l n="5.694">Ponderis innati gravitas, quodque abdita terrae</l>
            <l n="5.695">Viscera discissis dicunt extrudere venis; </l>
            <l n="5.696">Non illud quod sylvestri fornace praeustus</l>
            <l n="5.697">Tentavit carbo, et nostro calor igne probavit;</l>
            <l n="5.698">Sed quod Sydereae lustratum examine flammae,</l>
            <l n="5.699">Ponderis innati lege et gravitate solutum</l>
            <pb n="155"/>
            <l n="5.700">Haerebat Caelo, pansisque ad Sydera pennis </l>
            <l n="5.701">Optabat propriae se protinus addere sphaerae.</l>
            <l n="5.702">
               <add ana="div">24</add> Non ignota loquor: solem in suffragia poscam;</l>
            <l n="5.703">Producam testes ipsas peregrina videntes,</l>
            <l n="5.704">Mirantesque simul cordis spectacula stellas.</l>
            <l n="5.705">Viderunt geminis spatium per inane Thienis </l>
            <l n="5.706">Cor ferri pennis: flammasque imitata volatus</l>
            <l n="5.707">Instrumenta, quibus nihil adversata patebant</l>
            <l n="5.708">Sydera: librabant alarum duplice sacrum</l>
            <l n="5.709">Remigio pectus: spectato haesere silentes</l>
            <l n="5.710">Prodigio stellae: post discussere, quis iste </l>
            <l n="5.711">E terra novus in Coelum se provehit ignis?</l>
            <l n="5.712">An fortasse aliquis praestantior advolat heros,</l>
            <l n="5.713">Cui vita functo decernunt fata propinquam</l>
            <l n="5.714">Syderibus sedem; veluti cum Iulius olim</l>
            <l n="5.715">Crinita fuerat dictus splendescere flamma? </l>
            <l n="5.716">An fatuum fortasse aliquod perstringit ocellos</l>
            <l n="5.717">Lumen, et in media, tenui face splendicat aura?</l>
            <l n="5.718">Affigi vel forte novum coelestibus optat</l>
            <l n="5.719">Excubiis astrum, stellis quod providus ornet</l>
            <l n="5.720">Iupiter, ut Tyrii splendent duo cornua Tauri? </l>
            <l n="5.721">Coelo igitur necdum innumerae pro lumine stellae</l>
            <l n="5.722">Sat fuimus? plures aether nisi mutuet ignes</l>
            <l n="5.723">Noctescet superae splendor pulcherrimus orae?</l>
            <l n="5.724">Haec audisse ferunt, quorum subtilior aure</l>
            <l n="5.725">Eminet auditus, quibus est rarissima virtus, </l>
            <l n="5.726">*Troiugenae ut vati, stellas audire loquentes.</l>
            <l n="5.727">
               <add ana="div">25</add> Has captare mihi voces si fata dedissent,</l>
            <l n="5.728">Talia sedassent faciles responsa querelas:</l>
            <note>* Vates Helenus Aeneid. lib. 3.</note>
            <pb n="156"/>
            <l n="5.729">Deliciae Coeli, terrae nocturna voluptas,</l>
            <l n="5.730">Empyrei gemmae, flores coelestis Hymethi, </l>
            <l n="5.731">Flammae immortales, nictantes cuncta videntis</l>
            <l n="5.732">Divini intuitus radii, lucisque beatae</l>
            <l n="5.733">Scintillae illustres: insomnia castra, fideles</l>
            <l n="5.734">Numinis excubiae stellae, quas nomine solus</l>
            <l n="5.735">Scit proprio signare Deus, numerumque profunda </l>
            <l n="5.736">Aeternae mentis solus conservat abysso;</l>
            <l n="5.737">Quam licuit vestra Coeli spectare volucrem</l>
            <l n="5.738">E specula flammam, nulloque augusta petentem</l>
            <l n="5.739">Sydera dissidio, geminis assurgere pennis;</l>
            <l n="5.740">Non est hic fatuus faciles prout creditis ignis, </l>
            <l n="5.741">Quam splendere diu liquidus non sustinet aether:</l>
            <l n="5.742">Haec animum sapiens fax est, quae terrea laeta</l>
            <l n="5.743">Despiciens alimenta fuga, Coelestia pergit</l>
            <l n="5.744">Aeternum arsurae secernere pabula flammae.</l>
            <l n="5.745">O sapiens ignis, qui ne terrestribus erret </l>
            <l n="5.746">Quisquiliis, puram Coeli toto impete lucem</l>
            <l n="5.747">Appetit; et vobis divo se propalat ortam</l>
            <l n="5.748">Semine, natali cupiens convivere sphaerae.</l>
            <l n="5.749">
               <add ana="div">26</add> Si tamen indigne fertis, confinibus Orbi</l>
            <l n="5.750">Quod vestro spatiis accedat flammeus iste </l>
            <l n="5.751">Chrysolithus; vestrum stellae si nostris amoris</l>
            <l n="5.752">Illicium, proprii non excusabitis imbres</l>
            <l n="5.753">Luminis, humano cordi venit unde volandi</l>
            <l n="5.754">Impetus; ipse leves humeris dum fabricat alas</l>
            <l n="5.755">Visae lucis amor: quare ne spernite vestris </l>
            <l n="5.756">Adiungi facibus, spreto quod corpore pectus</l>
            <l n="5.757">Immiti trahitur tanti magnete nitoris.</l>
            <l n="5.758">Quin gratae potius volucrem per inania flammam</l>
            <l n="5.759">Excipite, et dignae sedis splendore locate:</l>
            <pb n="157"/>
            <l n="5.760">Cumque redux alio Phaebea advenerit Orbe </l>
            <l n="5.761">Maiestas, miransque istud splendescere nostro</l>
            <l n="5.762">Reppererit Titan quod nesciit aethere sydus,</l>
            <l n="5.763">Dicite: Phaebe novus tua regna perambulat hospes:</l>
            <l n="5.764">Illud enim ardenti radiat quod pectus ab auro,</l>
            <l n="5.765">Ille tuas ignis recipi terrenus in arces, </l>
            <l n="5.766">Appulsus Coelo geminis, petit, impiger alis:</l>
            <l n="5.767">Hunc astris etenim dignum concordibus ignem</l>
            <l n="5.768">Censuimus votis; tua solum auguste polorum</l>
            <l n="5.769">Arbiter, absentem sphaera inferiore morantur</l>
            <l n="5.770">Imperia: hunc nostris si formosissime princeps </l>
            <l n="5.771">Admittas lucere choris; decus addere Coelo</l>
            <l n="5.772">Splendoremque potes, nostra nil luce minorem.</l>
            <l n="5.773">
               <add ana="div">27</add> Idque etiam constat, quod non minus ista meretur</l>
            <l n="5.774">Sedes flamma tuas, quam vel prostratus Achivo</l>
            <l n="5.775">Nemaeus domitore Leo, vel cuspide saevus </l>
            <l n="5.776">Scorpius, aut audax Tyrii per caerula ponti</l>
            <l n="5.777">Europae vector, vel qui rabiosus adurit</l>
            <l n="5.778">Prata Canis; qui te pariter mitissime Titan</l>
            <l n="5.779">Igne gravi saevire facit, quo reddat amicis</l>
            <l n="5.780">Gentibus exosum, obscuras praeamantibus umbras </l>
            <l n="5.781">Terrigenis, dum labra Canis flagrantia laxat.</l>
            <l n="5.782">Nec dubitare potes Titan, qua parte locari</l>
            <l n="5.783">Debeat, aut stellis quibus insignire recentem</l>
            <l n="5.784">Conveniat flammam; primae nam Sydera molis,</l>
            <l n="5.785">Pectoris in medio poni, geminisque nitere </l>
            <l n="5.786">Optabunt, quarum lux est illustrior, alis.</l>
            <l n="5.787">Num pede Centauri, nostrae vel messe puellae</l>
            <l n="5.788">Deterius cor istud erit, quae singula primis</l>
            <l n="5.789">Syderibus lucent? nostra inter lumina nunquam</l>
            <l n="5.790">Spectato simili, summum dare convenit igni </l>
            <pb n="158"/>
            <l n="5.791">Alato obsequium: princeps si nostra probares</l>
            <l n="5.792">Vota etiam Titan, stellarum dicere primam</l>
            <l n="5.793">Hanc posito cupimus capiti auro Gnosside flammam.</l>
            <l n="5.794">Talia fortassis si tunc effata benignus</l>
            <l n="5.795">Audisset Titan, Coelo residere Thienem </l>
            <l n="5.796">Mandasset, sydusque novum affixisset Olympo.</l>
            <l n="5.797">Sed quod concussis rediit sua spargere terris</l>
            <l n="5.798">Lumina, subtractumque brevi coelestis amoris</l>
            <l n="5.799">Exemplar spatio, confuso atrocibus Orbi</l>
            <l n="5.800">Flagitiis imitandum iterum, melioribus ardens </l>
            <l n="5.801">Ignibus exhibuit pectus; consultius istud</l>
            <l n="5.802">Utiliusque fuit: reducis quod lumine cordis,</l>
            <l n="5.803">Aethereas haurire faces, poterantque profundae,</l>
            <l n="5.804">Terrigenae pavidas nocti subducere mentes.</l>
            <pb n="159"/>
         </div>
         <div type="poesis-liber" n="6">
            <head>THIENEIDOS LIBER SEXTUS.</head>
            <l n="6.1">
               <add ana="div">1</add> Optatum Venetis invita remiserat oris,</l>
            <l n="6.2">Exceptum quondam non molli ardore Thienem,</l>
            <l n="6.3">Parthenope: sed perfuncti trieteride lapsa</l>
            <l n="6.4">Officii, caetusque sui quem rexit, habenis</l>
            <l n="6.5">Depositis liber; reducem se ostendit amicae </l>
            <l n="6.6">Nereidi, Adriacis picea trabe creditus undis.</l>
            <l n="6.7">Hic Caietanus dubii discrimine ponti</l>
            <l n="6.8">Naufragus, Aeolios, tota indignante, furores, </l>
            <l n="6.9">Dite tulit: Stygiis pelago submergere mentem</l>
            <l n="6.10">Invisam Furiis, inito promisit adulter </l>
            <l n="6.11">Neptunus pacto: nam cum rabiosa notaret</l>
            <l n="6.12">Tysiphone, Venetam dubiis exponere navim</l>
            <l n="6.13">Vela notis; viditque fretum sulcante Thienem</l>
            <l n="6.14">Puppe vehi, et vitreis dudum felicia campis</l>
            <l n="6.15">Innocuo spectat turgescere suppara vento; </l>
            <l n="6.16">Contristata ferar nunc oppressura calores</l>
            <l n="6.17">Caietane tuos, inquit: quam sola nequivi</l>
            <pb n="160"/>
            <l n="6.18">Vindictam illatis a te mihi reddere probris,</l>
            <l n="6.19">Experiar, num facturo mea iussa marino</l>
            <l n="6.20">Praeside, vindicibus sit vis felicior undis. </l>
            <l n="6.21">
               <add ana="div">2</add> Nec mora, placato Neptunum accedit Erynnis</l>
            <l n="6.22">Aequore; quem festa vectum per caerula pompa,</l>
            <l n="6.23">Nereides, creberque cavo praeludere doctus</l>
            <l n="6.24">Cornu, cingebat Triton: mirantur amaras</l>
            <l n="6.25">Iratis prodentem oculis accedere curas </l>
            <l n="6.26">Tysiphonem: et laetam tetrico suspendere vultu</l>
            <l n="6.27">Turbam, indignatur pelagi rex: ipse loquentem</l>
            <l n="6.28">Attamen ob fratris Stygii Plutonis honorem</l>
            <l n="6.29">Audivit; quem sedato super aequore Erynnis</l>
            <l n="6.30">Taliter affata est: falsi fortissime regni </l>
            <l n="6.31">Arbiter, et liquidi princeps auguste profundi;</l>
            <l n="6.32">Ne mirere tuis minus opportuna quod undis</l>
            <l n="6.33">Tysiphone gradiar; festaeque occurrere pubi</l>
            <l n="6.34">Non metuam turbata animo: meus aequora sulcat</l>
            <l n="6.35">Hostis, et Adriacas transit felicibus auris </l>
            <l n="6.36">Caietanus aquas: quem ne patiaris inulto</l>
            <l n="6.37">Dite, tuam calcare Thetim; oratura furores</l>
            <l n="6.38">Accessi Neptune tuos; fundo omne moveri</l>
            <l n="6.39">Posco fretum: Caurosque voca, Boreamque ferocem,</l>
            <l n="6.40">Atque procelloso maria implacata fragore, </l>
            <l n="6.41">Flante Noto turbare iube: durisque carinam</l>
            <l n="6.42">Hanc videam illisam scopulis, hostemque profundi</l>
            <l n="6.43">Gurgitis occulta tumulari laeter arena.</l>
            <l n="6.44">Saepius hanc meruit tumbam: mihi debita pridem</l>
            <l n="6.45">Victima, victori libabitur hostia ponto. </l>
            <l n="6.46">Si Neptune meis, sceptro percussa tridente,</l>
            <l n="6.47">Aequora turbari votis mandaveris; unam</l>
            <l n="6.48">Spondeo quae Elysiis ludit pulcherrima campis,</l>
            <pb n="161"/>
            <l n="6.49">Accepto gratam mittam pro munere Nympham.</l>
            <l n="6.50">
               <add ana="div">3</add> Dixerat haec; subitoque ardens Neptunus iniquis</l>
            <l n="6.51">Assensit votis: tempestatesque Notorum,</l>
            <l n="6.52">Eurorumque simul diversa e parte furentum,</l>
            <l n="6.53">Emisso Tritone vocat: cui buccina primum</l>
            <l n="6.54">Cornea cum sonuit; iussa ad Neptunia promptum</l>
            <l n="6.55">Admonet Hyppotadem rapidos emittere flatus. </l>
            <l n="6.56">Mox illo duras ventis solvente catenas,</l>
            <l n="6.57">Una Eurusque Notusque ruunt: obducitur aether</l>
            <l n="6.58">Nubibus; ut Coeli terror spumantibus undis</l>
            <l n="6.59">Permixtus, fati praesentis imagine primum</l>
            <l n="6.60">Pallentem quateret; demumque sonora procellis </l>
            <l n="6.61">Aequora, submersa sorberent puppe Thienem.</l>
            <l n="6.62">
               <add ana="div">4</add> Ipse sed immites tolli cum cerneret undas,</l>
            <l n="6.63">Et sibi, naufragii certa rate, summa parari</l>
            <l n="6.64">Fata videt; tumidis commotum fluctibus aequor</l>
            <l n="6.65">Hoc telo aggreditur: mitem sacratior Agnum </l>
            <l n="6.66">Impressum quem cera gerit, spumantibus undis</l>
            <l n="6.67">Iniicit: ut Ditis furias, tot clara triumphis</l>
            <l n="6.68">Hostia Tartareis, signatae aenigmate cerae</l>
            <l n="6.69">Comprimeret; rabidumque Agnus compesceret aequor</l>
            <l n="6.70">Nec fortunato caruit generosa Thienis </l>
            <l n="6.71">Successu pietas: segnes cecidere procellae;</l>
            <l n="6.72">Excessit Boreas, venti fugere minaces;</l>
            <l n="6.73">Immanis pelagi furor, et gravis ira quievit.</l>
            <l n="6.74">Sedato tumidi fluctu maris; aethere Divus</l>
            <l n="6.75">Acceptam testatus opem, caelestia laetis </l>
            <l n="6.76">Semineces nautas tollentes munera palmis,</l>
            <l n="6.77">Festivo docuit geminare celeusmate dignas</l>
            <l n="6.78">Propitio grates Agno; qui nube serena</l>
            <l n="6.79">Praeteritos pelagi potuit mutare furores.</l>
            <pb n="162"/>
            <l n="6.80">Succedunt mites aurae: at praegnantia postquam </l>
            <l n="6.81">Lenius implerunt meliores carbasa venti,</l>
            <l n="6.82">Littore securo navis peregrina Thienem</l>
            <l n="6.83">Exposuit: quae post superata pericula, tutas</l>
            <l n="6.84">Invenisse suis meritis testatur arenas.</l>
            <l n="6.85">
               <add ana="div">5</add> Dura triumphati post victa incommoda ponti,</l>
            <l n="6.86">Quam semel adiunxit nox adversaria palmam,</l>
            <l n="6.87">Accipite: is fratrum distans Sebethide caetu</l>
            <l n="6.88">Continuabat iter: veteres, ubi vesper amicam</l>
            <l n="6.89">Tellurem nigris obducere caeperat umbris,</l>
            <l n="6.90">Attigit Atellas: fulgebat proxima Christo </l>
            <l n="6.91">Ascendente dies, sacra celebranda Camaena.</l>
            <l n="6.92">Tantae lucis honor, festi illustrissima tanti</l>
            <l n="6.93">Gloria; quando novi, cunctis mirantibus, Author</l>
            <l n="6.94">Faederis illatus Coelo; stimulavit amantem</l>
            <l n="6.95">Caietani animum, commune intrare sequenti </l>
            <l n="6.96">Aurora Odeum; sociis ubi fratribus, ardens</l>
            <l n="6.97">Isacio pectus ructaret carmine soli</l>
            <l n="6.98">Coelipetae laudes, hebraei, Epinicia plectri.</l>
            <l n="6.99">Non levis hanc, inquit, pudor est, concedere nocti</l>
            <l n="6.100">Adversae palmam; modicis quae sistere pigrum </l>
            <l n="6.101">Me potuit tenebris, tanti ut sublime triumphi</l>
            <l n="6.102">Delicium, hoc laeta fratrum exultante Camaena,</l>
            <l n="6.103">Negligerem; certa quam fert socordia noxa.</l>
            <l n="6.104">Haec dicens hylaris properat, totoque Dianae,</l>
            <l n="6.105">Inceptum mirantis iter, splendore volantem, </l>
            <l n="6.106">Attonitae exhibuit festiva Aurora Thienem</l>
            <l n="6.107">Parthenopi, cursuque dedit praevertere solem.</l>
            <l n="6.108">Mox petit Odeum: et posito, quod lanea praebet</l>
            <l n="6.109">Pennula praesidio; nil lassitudine longae</l>
            <l n="6.110">Praepediente viae; divini laetus honoris </l>
            <pb n="163"/>
            <l n="6.111">Augmento, Matutinas psallentibus horas</l>
            <l n="6.112">Promptus, et insomnis sociis se fratribus addit.</l>
            <l n="6.113">
               <add ana="div">6</add> Nunc ite, et vestrae virtuti applaudite Coeli</l>
            <l n="6.114">Insomnes stellae: quas non infestat avarus</l>
            <l n="6.115">Morpheus, his facile est totum indulgere Tonantis </l>
            <l n="6.116">Obsequio tempus; sed quos contraria carnis</l>
            <l n="6.117">Nolentes quoque lucta premit, divina ferocem</l>
            <l n="6.118">Naturam si flamma domat; praeconia tales</l>
            <l n="6.119">Nobiliora decent: hominum vigilantia Coelos</l>
            <l n="6.120">Vincit, et haec vigiles offuscat gloria stellas. </l>
            <l n="6.121">Sublimi sint astra loco; sed pectoris ingens</l>
            <l n="6.122">Celsa Thieneus superavit Sydera splendor.</l>
            <l n="6.123">His facibus tumulum pulsat, fatoque propinquus</l>
            <l n="6.124">Hac sibi praelucet flamma: secura sepulchrum</l>
            <l n="6.125">Sic intrat virtus: non caecam offendit ad urnam </l>
            <l n="6.126">Incautos hac luce pedes, non pondere praeceps</l>
            <l n="6.127">Mortali ruit in tumulum: praetoria fati</l>
            <l n="6.128">Calcat ovans: illum mens tuta timoris ab aestu</l>
            <l n="6.129">Protegit, excelsaeque umbrant sua funera palmae.</l>
            <l n="6.130">
               <add ana="div">7</add> Necdum fata canam: precor hoc concedite vestro</l>
            <l n="6.131">Pierides vati, prius ut quam summa Thienis</l>
            <l n="6.132">Deliquia exponam, extremis laudabile fatis</l>
            <l n="6.133">Vicinum quod legit iter, solerte Camaena</l>
            <l n="6.134">Discutiam. Sacros proceres quos murice vestit</l>
            <l n="6.135">Sidonio Romanus honor; communibus, orbis </l>
            <l n="6.136">Quamvis exornet, lacerat quoque purpura curis.</l>
            <l n="6.137">Horum unus fuerat (quem ne mea forte Thalia</l>
            <l n="6.138">Ignotum memoret; fuit is, quem postea quartum</l>
            <l n="6.139">Roma habuit Paulum: sidei fervore priorum</l>
            <l n="6.140">Pontificum zeloque potens: proprioque sequentes </l>
            <l n="6.141">Exemplo instruxit, quo sit splendore Latina</l>
            <pb n="164"/>
            <l n="6.142">Conservanda fides) illi graviora supremus</l>
            <l n="6.143">Cum Romae Princeps, rerum libranda referret</l>
            <l n="6.144">Pondera; sic animum Latiae praegnantibus Aulae</l>
            <l n="6.145">Oppressum tenuit curis; ut saepius illum </l>
            <l n="6.146">Panis ab assiduo sacri libamine; rerum</l>
            <l n="6.147">Arduitas, mentisque ingens abstraxerit ardor.</l>
            <l n="6.148">Non illum hic pietas, nec sacri intensa reliquis</l>
            <l n="6.149">Religio panis: sed quod reverentia Christo</l>
            <l n="6.150">Debita, propositae curarum cedere moli </l>
            <l n="6.151">Visa fuit; timuit cautus, nisi pectore prorsus</l>
            <l n="6.152">A rebus vacuo, sacros attingere praesul</l>
            <l n="6.153">Angelicae calices arae, puramque synaxim.</l>
            <l n="6.154">
               <add ana="div">8</add> Distanti a Latio fuerat comperta Thieni</l>
            <l n="6.155">Ut primum, quamvis forte inculpata Caraffae </l>
            <l n="6.156">Religio; ingemuit sacrae mysteria mensae,</l>
            <l n="6.157">Olim dilectum non continuare sodalem:</l>
            <l n="6.158">Sat gnarus, qua luce frequens nos illius esus</l>
            <l n="6.159">Irradiat panis, recte quod rebus agendis</l>
            <l n="6.160">Affundit lumen, dubium quo robore firmat </l>
            <l n="6.161">Pectus, et heroos animum propellit ad actus.</l>
            <l n="6.162">Quapropter Latiam properat festinus in Urbem;</l>
            <l n="6.163">Et longum permensus iter, dilecta Caraffae</l>
            <l n="6.164">Ora subit: visumque procul spe Mysta Thienem</l>
            <l n="6.165">Purpureus, credens sibi Coeli e sedibus unum </l>
            <l n="6.166">Advenisse Seraph, dulci colla obvia stringit</l>
            <l n="6.167">Amplexu: fueratque illi cum nota molestae</l>
            <l n="6.168">Causa viae; advertit praesul quam iure putarit</l>
            <l n="6.169">Caietanum, aliquem de festinantibus esse</l>
            <l n="6.170">Aligeris, qui iussa Dei mandataque prompto </l>
            <l n="6.171">Expediunt cursu, et tenues ceu sparsa per auras</l>
            <l n="6.172">Fulgura discurrunt, cum mox redeuntia dicunt</l>
            <pb n="165"/>
            <l n="6.173">Adsumus, expectantque alios a Numine nutus.</l>
            <l n="6.174">
               <add ana="div">9</add> Quo tamen, augusto Mystae fuit iste locutus</l>
            <l n="6.175">Mortalis sermone Seraph, cum accendere charum </l>
            <l n="6.176">Debuerat pectus, cunctos ut muniat esca</l>
            <l n="6.177">Angelica soles, nullumque relinquat ab Axe</l>
            <l n="6.178">Declinare diem, Christi non ante litato</l>
            <l n="6.179">Corpore, describam; poterit si nostra fideli</l>
            <l n="6.180">Musa Thieneos penetrare examine sensus: </l>
            <l n="6.181">Sic igitur demissi oris, vultusque modesti</l>
            <l n="6.182">Libertate gravis; miraberis inclyte praesul,</l>
            <l n="6.183">Quid me Campanis, inquit, pellexerit oris</l>
            <l n="6.184">Romuleos pulsare lares: me sola coegit</l>
            <l n="6.185">Cura tui, suaves cellae damnare recessus, </l>
            <l n="6.186">Et dominam invitis intrare sodalibus Urbem.</l>
            <l n="6.187">
               <add ana="div">10</add> Me tua, quae nostris est inconsulta palaestris</l>
            <l n="6.188">Pertraxit pietas: animae fraudare palatum</l>
            <l n="6.189">Sanctum reris opus, sacri quam saepe fatigas</l>
            <l n="6.190">Esurie panis? postquam te augusta sacravit </l>
            <l n="6.191">Purpura, praetereunt multi, qui coelitis Agni</l>
            <l n="6.192">Intermissa tibi dicunt altaria, soles:</l>
            <l n="6.193">Nunquam vera mihi visa est, placuitque dolosa</l>
            <l n="6.194">Haec pietas: et quem tanti reverentia panis</l>
            <l n="6.195">Corripit accessum; color est, quem nostra procurat </l>
            <l n="6.196">Desidies: quas adversus timor obiicit umbras,</l>
            <l n="6.197">Sincerus contemnit amor; qui primus in ista</l>
            <l n="6.198">Imperat, et reliquis legem dat motibus, esca.</l>
            <l n="6.199">Adsit amor, satis est: soli haec debetur amori</l>
            <l n="6.200">Hostia: quin etiam libato sufficit Agno, </l>
            <l n="6.201">Hostia solus amor. ferves? accedere amantem.</l>
            <l n="6.202">Quis prohibet? si non ferves, accede; calorem</l>
            <l n="6.203">Iste auget, cumulatque cibus; nec tempore brumae,</l>
            <pb n="166"/>
            <l n="6.204">Cuiusquam labor est, grati qui suadeat ignis</l>
            <l n="6.205">Accessum; cur tu gelidae par imbribus Ursae,¸ </l>
            <l n="6.206">Divinae captare potens certissima flammae</l>
            <l n="6.207">Praesidia, ingrato vinctas algore medullas</l>
            <l n="6.208">Exanimas, lethoque animos disponis inertes?</l>
            <l n="6.209">
               <add ana="div">11</add> Hunc inconsultum ratio excusare veternum,</l>
            <l n="6.210">Quae poterit? rerum centena negotia totum </l>
            <l n="6.211">Fors rapiunt pectus? quo se gravioribus angi</l>
            <l n="6.212">Mens cernit curis, superae magis indiga mentis,</l>
            <l n="6.213">Luminis aeterni non proluet arida rore</l>
            <l n="6.214">Viscera? quo praeter Charites quas pendit amori</l>
            <l n="6.215">Humano divinus amor; prudentia, lucis </l>
            <l n="6.216">Copia, consilium, pleno se fonte propinat.</l>
            <l n="6.217">Invitat Numen, suavem accedentibus offert</l>
            <l n="6.218">Hospitibus mensam, blando dignatur amicos</l>
            <l n="6.219">Vultu convivas; et tu excusare latentem</l>
            <l n="6.220">Desidiem, curis animum scindentibus audes? </l>
            <l n="6.221">Vidi olim quando tua Mundum heroica claustro</l>
            <l n="6.222">Postposuit virtus; mitramque stupentibus aulae</l>
            <l n="6.223">Romuleae mystis, nostrae communibus umbrae</l>
            <l n="6.224">Mutasti votis; quanto fervore tremendam,</l>
            <l n="6.225">Qua pietate, quibus lacrymis accesseris aram: </l>
            <l n="6.226">Urgebatque novos hodie libata Synaxis</l>
            <l n="6.227">Suspirare dies; divini panis orexis</l>
            <l n="6.228">Tanta fuit, tanta interno dulcedo palato.</l>
            <l n="6.229">Vis rear, externo Tyrii splendore laboris,</l>
            <l n="6.230">Pectoris occultum passus languescere lumen, </l>
            <l n="6.231">Quod Coeli ignitum Latio ostro extruseris aurum</l>
            <l n="6.232">Quis modo te cogit veteres extinguere flammas</l>
            <l n="6.233">Quin potius veteres augere potentius ignes,</l>
            <l n="6.234">Te gradus iste tuus, Latii te commonet ostri</l>
            <pb n="167"/>
            <l n="6.235">Maiestas, Cleroque tuae fax debita vitae. </l>
            <l n="6.236">
               <add ana="div">12</add> Cum sub claustralis modii cavitate lateres,</l>
            <l n="6.237">Se tua congeniti potuit fulgore nitoris,</l>
            <l n="6.238">Illustris cunctorum oculis committere virtus;</l>
            <l n="6.239">Cum publica admisit toti Pharus obvia Romae</l>
            <l n="6.240">Eximium lumen, lucere Quiritibus ardens </l>
            <l n="6.241">Cessabit pectus? sic condemnabit inanis</l>
            <l n="6.242">Religio, quae vera fides, hominumque probata</l>
            <l n="6.243">Commendat pietas? mystas descendet in omnes</l>
            <l n="6.244">Sic Vaticanis morum de fontibus, iste</l>
            <l n="6.245">Ingratus Christo, medicae timor absonus arae? </l>
            <l n="6.246">Esto, gravent nimio Latiae te pondere curae;</l>
            <l n="6.247">Haec sit cura prior: reliquas haec una resolvet:</l>
            <l n="6.248">Omni sole sacrae pectus componere mensae.</l>
            <l n="6.249">Audiit haec praesul; sed cui pietatis ad ipsum,</l>
            <l n="6.250">Primus erat mentis stimulus pertingere culmen; </l>
            <l n="6.251">Hortantis monito cessit: statuitque Thienis</l>
            <l n="6.252">Assidua fortem complere paropside suadam.</l>
            <l n="6.253">Hac palma exultans, inconsultoque timore</l>
            <l n="6.254">Edomito gaudens, domina festinus ab urbe</l>
            <l n="6.255">Discedit Caietanus; prius Exquilinae </l>
            <l n="6.256">Molis adorata, Petri cum limine, Nympha.</l>
            <l n="6.257">
               <add ana="div">13</add> Nunc age, sublimes reduci dilecta triumphos</l>
            <l n="6.258">Instrue Parthenope: fortis tua maenia victor</l>
            <l n="6.259">Intrat, adorando pugnans pro pane strategus.</l>
            <l n="6.260">Caietane tibi quem Vaticana laborem </l>
            <l n="6.261">Purpura, quod Latii iactura notabilis ostri</l>
            <l n="6.262">Suasit iter; publico iam thure Latina rependit</l>
            <l n="6.263">Religio: meritisque tuis poscentibus, aequas</l>
            <l n="6.264">E Vaticanae fidei Phaenice corollas,</l>
            <l n="6.265">Augusti digno te illustravere Quirites </l>
            <pb n="168"/>
            <l n="6.266">Divorum titulo; dubiaque in luce morantem</l>
            <l n="6.267">Nunc clarum Indigetem laeto Tybris extulit orbi.</l>
            <l n="6.268">Caietane sacro quae nunc tibi manat ab Agno</l>
            <l n="6.269">Gloria, cum nymphis iunctus caelestibus, illum</l>
            <l n="6.270">Sectaris quocunque ierit? scio splendidus iste </l>
            <l n="6.271">Aeternae Titan urbis, melioribus ornat</l>
            <l n="6.272">Adstantem radiis: ductamque ad pinguia mentem</l>
            <l n="6.273">Pascua, nectareis saturam de fontibus explet.</l>
            <l n="6.274">Mortali quis adhuc vitae, immortalis ab isto</l>
            <l n="6.275">Fluxit fonte sapor! divinum fervidus Agnum </l>
            <l n="6.276">Mysta litaturus; totam huius nectare mentem</l>
            <l n="6.277">Versabas; dulcem solitus compluribus horis</l>
            <l n="6.278">Irritare famem: et plerumque triente diei,</l>
            <l n="6.279">Delicias Coelo lapsae perpendere quadrae.</l>
            <l n="6.280">Nec fieri poterat; quem tu constante probabas </l>
            <l n="6.281">Exemplo, verboque cibum; suavissimus ori</l>
            <l n="6.282">Quin fuerit; dederitque omnis compendia gustus</l>
            <l n="6.283">Caietane tuae ignarae torpescere flammae.</l>
            <l n="6.284">
               <add ana="div">14</add> Sed iam lassa meae finem indulgere Camaenae</l>
            <l n="6.285">Plectra monent: dixi heroum quo robore pectus </l>
            <l n="6.286">Muniit: exponam veluti postrema, Thienem</l>
            <l n="6.287">Provectum tumulo visa est componere virtus.</l>
            <l n="6.288">Scissa intestinis Syren Campana gemebat</l>
            <l n="6.289">Dissidiis: populusque gravi violarat Iberam</l>
            <l n="6.290">Seditione fidem: Maiestatisque supremae </l>
            <l n="6.291">Impatiens, regale iugum quod amica faventer</l>
            <l n="6.292">Fortuna imposuit; tumida a cervice revulsit.</l>
            <l n="6.293">Hic Caietanus divinae protinus irae</l>
            <l n="6.294">Advertens Nemesim; multa prece fervidus orat</l>
            <l n="6.295">Numen propitium: et quo formidabile scissae </l>
            <l n="6.296">Supplicium plebis, placato Authore piaret;</l>
            <pb n="169"/>
            <l n="6.297">Crebrius ipse suum, fuit observatis acerbis</l>
            <l n="6.298">In corpus saevire flagris: quem iugibus udum</l>
            <l n="6.299">A lacrymis, tristis semper Metanaea tenebat.</l>
            <l n="6.300">Noverat ille etenim, quae sit sine lege furentis </l>
            <l n="6.301">Impietas populi: libertatemque rebellem,</l>
            <l n="6.302">Libertas sequitur culpae: nullusque tyrannus</l>
            <l n="6.303">Indomitae plebis magis insanire furore</l>
            <l n="6.304">Visus adhuc: effraenis enim quo pluribus haeret</l>
            <l n="6.305">Saevities; maiore suas ausu explicat iras. </l>
            <l n="6.306">Regibus id fraeno est, gnaris; plerumque tyrannos</l>
            <l n="6.307">Quod certus sequitur laesis pro civibus ultor:</l>
            <l n="6.308">Cum tamen a paena, quam tanta reposcit Erynnis;</l>
            <l n="6.309">Eripit ingratos culpae concordia cives.</l>
            <l n="6.310">Ius nullum hos, lex nulla ligat: quin perfida plaudit </l>
            <l n="6.311">Improbitas, meliorque reos fortuna secundat:</l>
            <l n="6.312">Laus quibus est audere magis, rabiemque tueri.</l>
            <l n="6.313">Quod facias impune scelus, trahit ipsa superbi</l>
            <l n="6.314">Dulcedo sceleris: quam nec tormenta, nec ignis</l>
            <l n="6.315">Evellunt culpam; sublatis legibus auget </l>
            <l n="6.316">Impia libertas: qua cernitur urbe sepultus</l>
            <l n="6.317">Supplicii fraenare potens servilia terror</l>
            <l n="6.318">Pectora; peccandi timor exportatur eodem</l>
            <l n="6.319">Sarcophago, duplexque unam timor occupat urnam.</l>
            <l n="6.320">
               <add ana="div">15</add> Suspexit maerens tunc Caietanus amicam</l>
            <l n="6.321">Parthenopem Stygiis motam fervere procellis:</l>
            <l n="6.322">Et publicum ultrices scelus irridere secures,</l>
            <l n="6.323">Ingemuit, duxitque imo suspiria corde:</l>
            <l n="6.324">Offendique ista, grandi maerore ferebat</l>
            <l n="6.325">Libertate Deum, et publicae vestigia pacis </l>
            <l n="6.326">Deleri assiduis, pronis in funera rixis.</l>
            <l n="6.327">Tunc Patriae cessit pietas; cui Pluto cruentam</l>
            <pb n="170"/>
            <l n="6.328">Substituit, doctam populos turbare Megaeram:</l>
            <l n="6.329">Absolvitque scelus sibi quod mandavit Averni</l>
            <l n="6.330">Ordiri princeps, totam in crudelia plebem </l>
            <l n="6.331">Dissidia impellens: pulchrum rationis ademit</l>
            <l n="6.332">Humanae lumen; sceleri quo pronior omni</l>
            <l n="6.333">Impietas, pulso posset grunnire rubore.</l>
            <l n="6.334">Non aliter quam saeva tigris, quam forte prehensam</l>
            <l n="6.335">Venantes Numidae ferrato carcere claudunt: </l>
            <l n="6.336">Si pateant fractis inimica ergastula clathris,</l>
            <l n="6.337">Exilit inde ferox; furit, haec, hominumque cruentas</l>
            <l n="6.338">Exercet strages: quorum immansueta prioris</l>
            <l n="6.339">Carceris impressum tollit laniena dolorem.</l>
            <l n="6.340">Sic rationis inops ubi plebs adstringitur aequis </l>
            <l n="6.341">Regnorum fraenis; sanis mitescere septi</l>
            <l n="6.342">Legibus indociles, pro libertate soluti</l>
            <l n="6.343">Fractis colla iugis; immani strage furentes</l>
            <l n="6.344">Praeteritum cupiunt regum lenire timorem.</l>
            <l n="6.345">
               <add ana="div">16</add> Sic Syren infida furis: iam libera nullae</l>
            <l n="6.346">Colla premunt leges; tota crudelis abuti</l>
            <l n="6.347">Libertate potes. Sed quid iurata Monarchae</l>
            <l n="6.348">Hispano, post tot caecae deliria plebis,</l>
            <l n="6.349">Parturiet calcata fides? est regia virtus</l>
            <l n="6.350">Subiectos servare; sed est quoque regia virtus, </l>
            <l n="6.351">Civibus armatam punire rebellibus urbem:</l>
            <l n="6.352">Ut regi parere prius quae noluit; ensi</l>
            <l n="6.353">Pareat, et legis plectat vindicta nocentes.</l>
            <l n="6.354">Sed frustra est, insana furis: male provida spernis</l>
            <l n="6.355">Regali servire iugo: mox perfida nosces, </l>
            <l n="6.356">Qualiter illustris fractis equus errat habenis,</l>
            <l n="6.357">Aut tigris <sic>lexata</sic> furit: sine vulnere nunquam</l>
            <l n="6.358">Nec tigris antiquas, nec equus subit integer aedes.</l>
            <pb n="171"/>
            <l n="6.359">
               <add ana="div">17</add> Quos inter proceres, plebemque accenderat ignes</l>
            <l n="6.360">Infraenis levitas; pyriae laxata procellae </l>
            <l n="6.361">Tempestas docuit: duro violenta metallo</l>
            <l n="6.362">Ferrea prosiliit grando; quae plebis acerbo,</l>
            <l n="6.363">Sanguinis ingentes, fato, praeverterat imbres.</l>
            <l n="6.364">Innocuos unaque reos promiscua cladis</l>
            <l n="6.365">Obruit asperitas: iugulo, vitaque nocentum </l>
            <l n="6.366">Insontumque simul, ferienti mucro litabat</l>
            <l n="6.367">Regius Astreae; proprio si forte cruore</l>
            <l n="6.368">Posset inhumanos populi sopire furores.</l>
            <l n="6.369">Flevit, Avernali caput exarmante Medusa,</l>
            <l n="6.370">Parthenope, Stygiis ictos saevire colubris </l>
            <l n="6.371">Infidos cives: raptisque in funera pacti</l>
            <l n="6.372">Deliciis thalami, plorans irrugiit Hymen.</l>
            <l n="6.373">Ingemuit facilis natura, praeisse feroces</l>
            <l n="6.374">In tumulum natos: maestique in sera parentes</l>
            <l n="6.375">Funera servati; ultori data pignora ferro, </l>
            <l n="6.376">Rapta sibi tardi plorant solatia fati.</l>
            <l n="6.377">
               <add ana="div">18</add> Parthenope formosa tuos non extera cives</l>
            <l n="6.378">Bella premunt; non lunifera tibi barbara classe</l>
            <l n="6.379">Insultat feritas; non diras Thracius ensis</l>
            <l n="6.380">Deproperat strages; tua te praecordia torquent, </l>
            <l n="6.381">Te tuus exanimat sanguis, civisque flagellat;</l>
            <l n="6.382">Propriaque immiti lacerant te viscera morsu.</l>
            <l n="6.383">Cerne tuas plorare nurus et florida sancti</l>
            <l n="6.384">Pignora portantes thalami: iam tendite paci</l>
            <l n="6.385">Illas optate dextras, quas nexuit Hymen: </l>
            <l n="6.386">Et publicam iunctis manibus iurate quietem,</l>
            <l n="6.387">Queis individuos thalami iurastis amores.</l>
            <l n="6.388">
               <add ana="div">19</add> Dum sic Nympha furit, charos post fusa Thiene</l>
            <l n="6.389">Vota petit cives: rogat, obtestatur, amicas</l>
            <pb n="172"/>
            <l n="6.390">In nova concordes coniungere faedera dextras. </l>
            <l n="6.391">Sed frustra herous, publica pro pace, Thienis</l>
            <l n="6.392">Desudavit amor: populi mollire protervam</l>
            <l n="6.393">Duritiem, sacrae nequiit facundia linguae.</l>
            <l n="6.394">Seditio velut Hydra furit, cui gutture surgit</l>
            <l n="6.395">Multiplici capitum numerus, qui faucibus anguem </l>
            <l n="6.396">Lernaeum superat: septeno hic sibilat ore,</l>
            <l n="6.397">Illi est anguineo quivis pro vertice civis.</l>
            <l n="6.398">Demetat Alcides unum, petulantior alter</l>
            <l n="6.399">Succedit, peiusque novo vomit ore venenum:</l>
            <l n="6.400">Si face repressus Lernae subsistere serpens </l>
            <l n="6.401">Non valuit; lingua modicus septemplice, vires</l>
            <l n="6.402">Herculeas praesto sensit: quod perfida nostro</l>
            <l n="6.403">Seditio, aetherea pugnanti in iurgia flamma,</l>
            <l n="6.404">Restitit Alcidi; capitum qui prodiit ingens</l>
            <l n="6.405">Causavit numerus, quae non nisi morte Thienis </l>
            <l n="6.406">Extingui potuit: vix est mortalibus istam</l>
            <l n="6.407">Concessum letho damnare Heroibus hydram.</l>
            <l n="6.408">Qui tibi servavit tantam post funera palmam</l>
            <l n="6.409">Caietane Deus; servatae protinus urbis,</l>
            <l n="6.410">Dissidiis populi positis, dedit aethere laurum. </l>
            <l n="6.411">
               <add ana="div">20</add> Sed prius infidae iuvat ipsa ab origine plebis</l>
            <l n="6.412">Flagitium, motaeque urbis cognoscere causas.</l>
            <l n="6.413">Impia tartareis emerserat haeresis umbris,</l>
            <l n="6.414">Germanamque scidit deluso Aquilone nefandus</l>
            <l n="6.415">Mysta fidem: sacrasque Petri, furiosus Averni, </l>
            <l n="6.416">Sacrilego Claves pede conculcabat Alastor.</l>
            <l n="6.417">Nec satis Arctoo tulit insanire superbus</l>
            <l n="6.418">Erro solo; tetigit, nimium furere ausa remotas</l>
            <l n="6.419">Hydra plagas, Stygiae rebiem proferre cathedrae</l>
            <l n="6.420">Solicita. Ausonias iam dente momorderat urbes </l>
            <pb n="173"/>
            <l n="6.421">Vipereo, haereticus Diti quas adderet anguis.</l>
            <l n="6.422">Iam fera Campanas labes afflaverat oras,</l>
            <l n="6.423">Tyrrhenamque suo petiit Syrena veneno,</l>
            <l n="6.424">Occhino spargente novae deliria sectae:</l>
            <l n="6.425">Quae tamen occultas ubi luce patescere fraudes </l>
            <l n="6.426">Romulea sensit; fideique in lance, relatas</l>
            <l n="6.427">E cathedra technas librari novit, adulta</l>
            <l n="6.428">In scelus Astreae paena; spectavit ovina</l>
            <l n="6.429">Tunc primum sub pelle lupum, praecone laborans</l>
            <l n="6.430">Haeretico Syren; hunc propudiosa recepit </l>
            <l n="6.431">Postquam Allobrogicae profugum sentina Genevae.</l>
            <l n="6.432">
               <add ana="div">21</add> Saepe illum publico facundum ambone loquentem</l>
            <l n="6.433">Dissona Romanae fidei commenta, Thiene</l>
            <l n="6.434">Excepit: pronasque timens quod venit ad aures,</l>
            <l n="6.435">Nec penetret mentem virus, cogatque fidelem </l>
            <l n="6.436">Italiam Arctois mersam insanire procellis;</l>
            <l n="6.437">Et publico Stygiam sermone refellit Erynnim,</l>
            <l n="6.438">Et Latios monuit Patres, ut protinus hydram,</l>
            <l n="6.439">Infestum nec virtus adhuc toto ore vomentem,</l>
            <l n="6.440">(Nam timidum initio scelus est) non deside Petri </l>
            <l n="6.441">Maiestate premant: pravaeque phrenetica linguae</l>
            <l n="6.442">Dogmata damnatus tenebris immurmuret author.</l>
            <l n="6.443">Ut Vaticanam celerare tenebrio sensit</l>
            <l n="6.444">Infaustus Nemesim; iustae subtraxit iniquum</l>
            <l n="6.445">Vindictae caput ille quidem; sed sparsa per urbem </l>
            <l n="6.446">Semina damnatae fidei, quos nescio putres</l>
            <l n="6.447">Protulerant fructus, quales (ut opotuit) acris</l>
            <l n="6.448">Visa est adverso pietas horrescere sensu.</l>
            <l n="6.449">Tota impostoris maerens expalluit isto</l>
            <l n="6.450">Parthenope delusa dolo: seroque periclum </l>
            <l n="6.451">Advertens, Stygium miratur Alastora castam</l>
            <pb n="174"/>
            <l n="6.452">Tentare inventis potuisse infamibus urbem.</l>
            <l n="6.453">Parthenope Campana suo Circaea ferarum</l>
            <l n="6.454">Ingemuit spelaea sinu, spelaea Thieni</l>
            <l n="6.455">Observata uni: cuius mens candida tetro </l>
            <l n="6.456">Perculsa haereticae primum fuit ore cloacae:</l>
            <l n="6.457">Quo Latiae fidei praeclaro vindice, turpis</l>
            <l n="6.458">Castigata lues; pulsis praeconibus orci,</l>
            <l n="6.459">Expertem Stygii castam dedit esse veneni</l>
            <l n="6.460">Parthenopem, sibi flagitium nec tale timentem. </l>
            <l n="6.461">
               <add ana="div">22</add> Effossis terrae, veluti cum martius ignis,</l>
            <l n="6.462">Visceribus, pyria latet occultatus arena,</l>
            <l n="6.463">Quo magis inclusam tellus tegit incuba flammam,</l>
            <l n="6.464">Sopitosque intus neget apparere furores;</l>
            <l n="6.465">Accensus pulvis maiori obstacula nisu </l>
            <l n="6.466">Circumiecta rotat: saxisque volantibus urbes</l>
            <l n="6.467">Exanimat, duroque procul replet aera nimbo.</l>
            <l n="6.468">Congrua conceptam sed ubi spiracula flammam</l>
            <l n="6.469">Excipiunt; certosque prius patefacta furores</l>
            <l n="6.470">Non cohibet tellus, nec clausum protegit ignem; </l>
            <l n="6.471">Fax inimica latens donata patentibus auris,</l>
            <l n="6.472">Grandia non nocuo solvit discrimina fumo.</l>
            <l n="6.473">Non aliter stygiae fraudes quibus omne sub umbris</l>
            <l n="6.474">Est robur; nec se patulo committere Coelo</l>
            <l n="6.475">Styx nisi lusa potest: quo se magis occulit, audet </l>
            <l n="6.476">Et magis, et caecis magis inclarescit in antris.</l>
            <l n="6.477">
               <add ana="div">23</add> Non ego lustra Phrygum, nec Gnostica crimina, noctis</l>
            <l n="6.478">Praesidio promota loquor: quas turpis adibat,</l>
            <l n="6.479">Extorris Latiis factus Fraterculus aris,</l>
            <l n="6.480">Obscaenas taceo noctes; cum sole micantes, </l>
            <l n="6.481">Formidare Crucis, poterant sacra impia palmas:</l>
            <l n="6.482">Ante Crucem, aeternique iubar spectabile solis,</l>
            <pb n="175"/>
            <l n="6.483">Quando etiam quae Christi orti praecesserat ignes,</l>
            <l n="6.484">Nox fuit ipsa dies; faedae Stygis orgia, noctem</l>
            <l n="6.485">Affectasse scio; Bacchas, thyrsoque furentes </l>
            <l n="6.486">Maenadas, inferni quondam rea nomina cultus,</l>
            <l n="6.487">Si memini: obscuris quarum calor omnis ab antris.</l>
            <l n="6.488">Nec mirum adversam lucem qua Gratia regnat,</l>
            <l n="6.489">Styx quod laeva fugit; lucis, quam serus honestat</l>
            <l n="6.490">Naturae splendor, Ditis cortina repellit. </l>
            <l n="6.491">Horrida quis referet mediis celebrata tenebris</l>
            <l n="6.492">Orgia, tartareis aptas congressibus umbras?</l>
            <l n="6.493">Ore premo quales Romae Paculla sacerdos</l>
            <l n="6.494">Instituit, lucique dedit Pecenia noctes, <emph>(a)</emph>
            </l>
            <l n="6.495">Pierio vetitas calamo: quae Consulis ardor </l>
            <l n="6.496">Postumii, pleno prius execrata senatu</l>
            <l n="6.497">Sacra, Palatino volvit proscripta pudori.</l>
            <l n="6.498">Solem larva fugit, ne dum speciosa putatur,</l>
            <l n="6.499">Deposita pateat facies Stygis horrida larva.</l>
            <l n="6.500">Hinc sua ne clarus retegat mendacia Phaebus </l>
            <l n="6.501">Impia furtivis se protegit haeresis umbris:</l>
            <l n="6.502">Quam publicae si quando iubent exponere luci</l>
            <l n="6.503">Veripetae mentes; tenuis velut umbra, sereni</l>
            <l n="6.504">Impatiens solis, tenebras appellat, aperto</l>
            <l n="6.505">Condemnata die: tua sic Occhine remoto </l>
            <l n="6.506">Parthenope potuit deludere crimina velo.</l>
            <l n="6.507">Pura fides, nec amans tenebris inclusa teneri</l>
            <l n="6.508">Veri progenies, quaequae irritata serenum</l>
            <l n="6.509">Provocat ad solem, mendacis spicula linguae</l>
            <l n="6.510">Fraudis in authorem veri splendore retorquet: </l>
            <l n="6.511">Neve dolus superet propria se luce tuetur.</l>
            <list type="unordered">
               <item>Livius Histor. lib. I.</item>
            </list>
            <pb n="176"/>
            <l n="6.512">Nec demum vigiles hoc in discrimine pressit</l>
            <l n="6.513">Caietane tuas Syren innoxia curas:</l>
            <l n="6.514">Propitiamque manum quam tu, promptique sodales</l>
            <l n="6.515">Apposuere tui, truncandis ocyus hydrae </l>
            <l n="6.516">Frontibus, aeterna memorat gratissima fama.</l>
            <l n="6.517">
               <add ana="div">24</add> Ne tamen infestis, facilis plus illa pateret</l>
            <l n="6.518">Orcicolis; proprii perterrita mole pericli</l>
            <l n="6.519">Parthenope, statuit noscendis fraudibus aptos</l>
            <l n="6.520">Haereticis proceres: quorum opportuna potestas, </l>
            <l n="6.521">Vaniloquos, paenaeque metu, certaeque timore</l>
            <l n="6.522">Vindictae, errones sanis arceret ab oris:</l>
            <l n="6.523">Quod Quaesitorum fidei dixere tribunal.</l>
            <l n="6.524">Ursit Iberus idem princeps, ratus ipse Tonanti</l>
            <l n="6.525">Infidos, cives pariter fore regibus ipsis </l>
            <l n="6.526">Infidos: quos suscepti iurata lavacri</l>
            <l n="6.527">Culpat religio; facile accusabit Iberis</l>
            <l n="6.528">Principibus promissa fides: qui fulmina Coeli,</l>
            <l n="6.529">Et castigandis decreta immitia noxis</l>
            <l n="6.530">Tartara vana putat; terreni principis iras </l>
            <l n="6.531">Non minus eludet, credetque impune Monarcham</l>
            <l n="6.532">Fallere, et ultrices tuto irridere secures.</l>
            <l n="6.533">
               <add ana="div">25</add> Haeresis elatae mentis manifestior index</l>
            <l n="6.534">Est, et paena simul: summis quoque regibus aegre</l>
            <l n="6.535">Subiicitur: subigat praesens nisi perfida terror </l>
            <l n="6.536">Pectora; deberi titulo sibi regia clamant</l>
            <l n="6.537">Sceptra pari: regesque vocant quos rustica duro</l>
            <l n="6.538">Naturae ruditas dedit insudare ligoni:</l>
            <l n="6.539">Dicentes: fuso Christus nam sanguine cunctos</l>
            <l n="6.540">Aequali redimens litro, velut esse sacratos </l>
            <l n="6.541">Vult omnes mystas; dominos sic omnibus ille</l>
            <l n="6.542">Esse dedit reges: libertatemque Redemptor</l>
            <pb n="177"/>
            <l n="6.543">Quam meruit cunctis, obsistere regibus olim</l>
            <l n="6.544">Depositae fidei, quam vi non iure dedere.</l>
            <l n="6.545">Verborum simili se maiestate tuetur </l>
            <l n="6.546">Haeresis: his Christi maeritorum pessima ludit</l>
            <l n="6.547">Fraudibus interpres: nulli est iniuria regi</l>
            <l n="6.548">Nec pravo Romana fides: vis subdita saevos</l>
            <l n="6.549">Sustinet, ulcisci indocilis sua damna, Nerones.</l>
            <l n="6.550">Haereticis faveat tempus, factoque probabunt </l>
            <l n="6.551">Ius esse in reges: verum est: calet omnibus una</l>
            <l n="6.552">Vera fides, vel nulla fides: hinc discite reges,</l>
            <l n="6.553">Quales expediat regnis adscribere cives.</l>
            <l n="6.554">
               <add ana="div">26</add> Non ignota loquor: mihi tota Britannia testis:</l>
            <l n="6.555">Gallica sacrilegas ostendunt lilia fraudes; </l>
            <l n="6.556">Pannonici testis praesens est ira Gradivi:</l>
            <l n="6.557">Testis adhuc propria fumans Germania clade;</l>
            <l n="6.558">Et Morini testes, testis Mosa, Moldava testis,</l>
            <l n="6.559">Exitio humani generis, quos haeresis omnes,</l>
            <l n="6.560">In proprios docuit gladiis insurgere reges. </l>
            <l n="6.561">Te primum solii nuper violata Britanni</l>
            <l n="6.562">Profero religio: cuius condigna superbi</l>
            <l n="6.563">Restat adhuc sceleris vindicta: hoc crimine necdum</l>
            <l n="6.564">Coelica sudavit Nemesis: nisi forsitan aequa</l>
            <l n="6.565">Ultio vesanam punit, (non lene flagellum!) </l>
            <l n="6.566">Tam densa verae lucis caligine labem.</l>
            <l n="6.567">Qua tulit hic celsos rabies sectaria reges,</l>
            <l n="6.568">Reginasque fide! Nemesim non desinit aequam</l>
            <l n="6.569">Scotus adhuc clamare cruor: nurus inclyta stirpis</l>
            <l n="6.570">Liligerae, perversa tua Bolenia proles, </l>
            <l n="6.571">Fraude perit; cuius nive candidiora Britannus</l>
            <l n="6.572">Colla, rosae insontis fato demessuit ensis.</l>
            <l n="6.573">Infandum facinus! sed quod docet impia sceptri </l>
            <pb n="178"/>
            <l n="6.574">Ambitio, haeretici sanie polluta veneni.</l>
            <l n="6.575">
               <add ana="div">27</add> Quid dicam proprio infidos in principe cives</l>
            <l n="6.576">Sacrilegas foedasse manus? tibi Carole sola</l>
            <l n="6.577">Haeresis, indignum illa Maiestate tribunal</l>
            <l n="6.578">Constituit: quo te regni diademate cinctum</l>
            <l n="6.579">Dixit iniqua reum plebis sententia regem:</l>
            <l n="6.580">Absolvitque scelus; publici cum luce theatri </l>
            <l n="6.581">Regia subiecto cervix data victima ferro.</l>
            <l n="6.582">Haec una haereticas placat satis hostia sectas.</l>
            <l n="6.583">Iam tamen haec memorasse piget: nam quale Britanno</l>
            <l n="6.584">Affulsit solio lumen! novus Anglica Princeps</l>
            <l n="6.585">Sceptra tenet, veteres fidei qui luce ruinas </l>
            <l n="6.586">Impleat, et Tamesi Tyberim Romamque requirat.</l>
            <l n="6.587">Nunc Rex verus erit, regni Caput esse Britanni</l>
            <l n="6.588">Nunc poterit, postquam posuit, Romamque remisit</l>
            <l n="6.589">Spirituale caput. Quae diximus irrita venti</l>
            <l n="6.590">Verba ferant; ardet caelestibus Anglia flammis, </l>
            <l n="6.591">Et formidatas superavit gratia poenas.</l>
            <l n="6.592">
               <add ana="div">28</add> Adversas abigat regum vigilantia sectas:</l>
            <l n="6.593">Quaeque avido vestrum sistit haeresis ore <sic>cruorem</sic>
            </l>
            <l n="6.594">Sentiat oppositas vires: ne credite genti</l>
            <l n="6.595">Quae credit nihil: avertat vis regia Ditis </l>
            <l n="6.596">Praecones, et vera fides Romana triumphet.</l>
            <l n="6.597">Haeresis ardentes ad seditiosa Bohemos</l>
            <l n="6.598">Consilia incendit, decrectatoque benigni</l>
            <l n="6.599">Caesaris imperio, quod supposuere coronae</l>
            <l n="6.600">Regali caput, Arctoae quam postea sensit </l>
            <l n="6.601">Ter duplici lustro tellus Alemana, procellae</l>
            <l n="6.602">Causa fuit, longum sectis pascentibus ignem.</l>
            <l n="6.603">Liligeros fasces, validi diadema Sicambri</l>
            <l n="6.604">Audaci quoties fertus violasse Gradivo</l>
            <pb n="179"/>
            <l n="6.605">Impia Calvini soboles? sed florida regni </l>
            <l n="6.606">Sceptra inter, puros semper servantia ritus,</l>
            <l n="6.607">Flos Evangelicus securo robore sectas</l>
            <l n="6.608">Terruit oppositas, procerum quas plena favebat</l>
            <l n="6.609">Lerna, coronatas audax hebetare secures.</l>
            <l n="6.610">Romuleo Flos sole calens, plenum unde vigorem </l>
            <l n="6.611">Candoremque trahit: Latiae quoque lacte papillae</l>
            <l n="6.612">Perfusus, Coeli albentem servare pruinam</l>
            <l n="6.613">Felix: et primum Romae lac Virginis ipse,</l>
            <l n="6.614">Tartaream pressit stimulo candoris Erynnim:</l>
            <l n="6.615">Haereticos fidei quantumvis luce Dynastas </l>
            <l n="6.616">Subiicere exemplis fuerit regalibus impos.</l>
            <l n="6.617">Hosce Palatinis si Nupta Valesia taedis</l>
            <l n="6.618">Margaris accitos, connubia laeta cruore</l>
            <l n="6.619">Haeretico signare tulit, <emph>(a)</emph> cum perdidit uno</l>
            <l n="6.620">Hos populi vindicta die, tamen horrida nullo </l>
            <l n="6.621">Pestis adhuc extincta die: bibit ipse rebellem</l>
            <l n="6.622">Sanguinis infidi, pollutis Sequana ripis</l>
            <l n="6.623">Illuviem, laetusque: isto squallore cucurrit:</l>
            <l n="6.624">Nec tamen est exhausta lues. Rupella momordit</l>
            <l n="6.625">Regia fraena quidem, iusti sed nescia fraeni </l>
            <l n="6.626">Haeresis, indomitum pergit iactare furorem,</l>
            <l n="6.627">Sacratumque uncti caput irritare Monarchae.</l>
            <l n="6.628">Tot rerum post fata, novo fuit iste relictus</l>
            <l n="6.629">Alcidi labor: invictis qui viribus Hydram</l>
            <l n="6.630">Insequitur, iussisque procul regalibus arcet, </l>
            <l n="6.631">Calvinumque premit: iuste accessisse videtur</l>
            <l n="6.632">Debitus iste tuis splendor Ludovice triumphis. <emph>(b)</emph>
            </l>
            <list type="unordered">
               <item>Paulus Aemilius in Carolo. 9. Ad annum 1572.</item>
               <item>Ludovicus XIV. Galliae Rex.</item>
            </list>
            <pb n="180"/>
            <l n="6.633">Sed non vanus adhuc maiora encomia vates</l>
            <l n="6.634">Concipio: secura tuis cum Lilia regnis</l>
            <l n="6.635">Iam vireant; pansis pelago quoque Gallica signis </l>
            <l n="6.636">Lilia, palmifera Victor plantabis Idume.</l>
            <l n="6.637">
               <add ana="div">29</add> Quis fuit, impavidus quando iuga regis Iberi</l>
            <l n="6.638">Deposuit Flander, bellis immitibus author?</l>
            <l n="6.639">Haeresis una fuit, qua protestante, tumentes</l>
            <l n="6.640">Bellorum spumare fero Mavorte procellae, </l>
            <l n="6.641">Horrendum caepere: ratum est: ubi laesa laborat</l>
            <l n="6.642">Regnorum pupilla fides, ibi tota vacillat</l>
            <l n="6.643">Imperii moles: fidei si sola movetur</l>
            <l n="6.644">Anchora, communem quaevis rotat aura carinam.</l>
            <l n="6.645">Hic sua condemnet quae falsa Politica dictat </l>
            <l n="6.646">Dogmata, et Etruscae accuset mendacia pennae:</l>
            <l n="6.647">Desperent Latia, scripsit, sua regna Monarchae</l>
            <l n="6.648">Fortunare fide: (furor aut insania!) Thracum</l>
            <l n="6.649">Credulitate magis servari sceptra: nefandum</l>
            <l n="6.650">Aspidis Etruscae virus! <emph>(a)</emph> sic dicere possum. </l>
            <l n="6.651">Furibus, et saevis hominum praedonibus, aequam</l>
            <l n="6.652">Coelestem non esse fidem, Thracumque probari</l>
            <l n="6.653">Harpiis sectam, quos nulla coerceat aequi</l>
            <l n="6.654">Religio, carpatque vagas lex nulla rapinas.</l>
            <l n="6.655">Qua ratione igitur, causa non impare fretos, </l>
            <l n="6.656">Vestra reos mortis damnat sententia fures,</l>
            <l n="6.657">Quae vos absolvit? non vos pessumdata salvat</l>
            <l n="6.658">Iustitia; imperii, poenae, sed sola potestas</l>
            <l n="6.659">Subtrahit, aeternae quos respicit ultio flammae.</l>
            <l n="6.660">Nobilis ut proprios servet Republica ritus, </l>
            <l n="6.661">Rerum etiam iactura gravis non impedit; at vos</l>
            <list type="unordered">
               <item>Nicolaus Machiavel: in suo Principe.</item>
            </list>
            <pb n="181"/>
            <l n="6.662">Numinis o sanctae, cuiusvis languida lucri</l>
            <l n="6.663">Umbra fugat leges: homini quasi maior inesset</l>
            <l n="6.664">Vis animi qua sceptra regat, qua regna gubernet,</l>
            <l n="6.665">Quam, procul est Coeli ut Rector divinus adaequet. </l>
            <l n="6.666">En sapiens terrena animus quam turpiter errat!</l>
            <l n="6.667">Cui stat sola status ratio, ratione laborat.</l>
            <l n="6.668">
               <add ana="div">30</add> Non est regnorum augmentis adversa Quirinae</l>
            <l n="6.669">Doctrinae probitas: pravis affectibus obstat</l>
            <l n="6.670">Illa, nec humanas patitur brutescere mentes. </l>
            <l n="6.671">At quoniam vehemens in tantum excrevit habendi</l>
            <l n="6.672">Ardor, ut insanus nulla velit impetus iste</l>
            <l n="6.673">Lege premi; cum Coelestis sibi regula verbi</l>
            <l n="6.674">Obicitur, ratione reos quae corrigit aestus;</l>
            <l n="6.675">Haec sua vel princeps, vel forte minister avarus </l>
            <l n="6.676">Damna putans, clamat: populis non esse regendis</l>
            <l n="6.677">Appositas Christi leges: vel sudet honori</l>
            <l n="6.678">Ambitio, pravisque viis ascendere tentet;</l>
            <l n="6.679">Vel nimia caecum si forte libidine pectus</l>
            <l n="6.680">Aestuat; obscaeno cum vera resistat amori </l>
            <l n="6.681">Religio, clamant: non has pro principe, morum</l>
            <l n="6.682">Inscribi tabulas: sic cum brutalibus obstat</l>
            <l n="6.683">Moribus; augmento regnorum obstare putatur</l>
            <l n="6.684">Christi invicta fides, aeterni regula veri.</l>
            <l n="6.685">Pellat avaritiam princeps, contentus honesto </l>
            <l n="6.686">Igne, cupidineas solitas pervertere reges,</l>
            <l n="6.687">Condemnet flammas; atras depellat honoris</l>
            <l n="6.688">Ambiti nebulas; clara tunc mente decorem</l>
            <l n="6.689">Laudabit Christi fidei, dicetque regendis</l>
            <l n="6.690">Imperiis, Graium minus advertisse Solonem. </l>
            <l n="6.691">Qui fidei est author, pariter definiit idem</l>
            <l n="6.692">Et regna, et reges; quorum progressibus aptam</l>
            <pb n="182"/>
            <l n="6.693">Apposuit summa illius sapientia normam.</l>
            <l n="6.694">Hoc Latia est pietas, sub qua, et pulcherrima regno;</l>
            <l n="6.695">Et regi est secura quies: cui pacis amore </l>
            <l n="6.696">Regia cum populo certet subscribere virtus.</l>
            <l n="6.697">
               <add ana="div">31</add> Noverat hoc sceptri princeps augustus Iberi,</l>
            <l n="6.698">Mutata qui regna fide, regesque moveri,</l>
            <l n="6.699">Tristibus exemplis didicit: quo mobile pacem</l>
            <l n="6.700">Servaret vulgus, regno solerter abegit, </l>
            <l n="6.701">(Unde etiam in reliquos serpit contagio cives)</l>
            <l n="6.702">Noxia pestiferas natas in iurgia sectas.</l>
            <l n="6.703">Sic Deus, ipsa status ratio sic recta reposcit.</l>
            <l n="6.704">Romana sic ille fide servare fidelem</l>
            <l n="6.705">Parthenopem voluit: certum quo fine tribunal </l>
            <l n="6.706">Figere decrevit, quo maturata Quirinae</l>
            <l n="6.707">Plecteret haereticas fidei censura phreneses.</l>
            <l n="6.708">Dignum opus, et dignas invicto Caesare curas,</l>
            <l n="6.709">Civilis furor elusit: medicamque benigni</l>
            <l n="6.710">Regis opem; speciosa putans aconita; feroci </l>
            <l n="6.711">Seditione reum, trahit ad fatalia vulgus</l>
            <l n="6.712">Dissidia, et sanis procerum conatibus obstat.</l>
            <l n="6.713">
               <add ana="div">32</add> Quam sibi discordes animi peperere ruinam;</l>
            <l n="6.714">Regia cum publicos tentat vindicta furores;</l>
            <l n="6.715">Deplorat Caietanus: crebraque doloris </l>
            <l n="6.716">Additione gemens; robur vitale fatigat.</l>
            <l n="6.717">Tunc magis indoluit, scissam cum vidit in omne</l>
            <l n="6.718">Concordare scelus, fractis rationis habenis,</l>
            <l n="6.719">Parthenopem; peterentque pium communia Numen</l>
            <l n="6.720">Flagitia: unde prius mortali principe laeso, </l>
            <l n="6.721">Infinita simul furit irritata potestas.</l>
            <l n="6.722">Intense doluit, pleno quia mentis amavit</l>
            <l n="6.723">Conatu Numen: dilectio summa dolorem</l>
            <pb n="183"/>
            <l n="6.724">Aequalem generat: talis fuit iste Thienis</l>
            <l n="6.725">Maeror, ob offensum scelerum gravitate Tonantem. </l>
            <l n="6.726">Impiger est divinus amor: movet, incitat urit,</l>
            <l n="6.727">Fortiter impellit; lethoque simillima sacrae</l>
            <l n="6.728">Est virtus flammae: corpus premit, ipseque cedit</l>
            <l n="6.729">Haec urgente, animae nexum qui protegit ignis.</l>
            <l n="6.730">Caietane tui cum pectoris intima castus </l>
            <l n="6.731">Depascit fervor; valido accedente doloris</l>
            <l n="6.732">Supplicio, magis internos tibi promovet aestus</l>
            <l n="6.733">Impia Parthenope, pravis quae civibus aequam</l>
            <l n="6.734">Numinis accersit Nemesim: tantusque scelesta</l>
            <l n="6.735">E populi flamma divini accrevit amoris </l>
            <l n="6.736">Impetus; ut tenui tandem sub pectore claudi</l>
            <l n="6.737">Difficilis, celeres mens libera sumeret alas,</l>
            <l n="6.738">Syderaque indubio peteret suprema volatu.</l>
            <l n="6.739">
               <add ana="div">33</add> Qui medius carnemque inter mentemque iugalis</l>
            <l n="6.740">Exurgit nexus, mediis affectibus ista </l>
            <l n="6.741">Unio subsistit: summum si sentit amoris</l>
            <l n="6.742">Laetitiaeque gradum; vel mens demersa profundo</l>
            <l n="6.743">Tristitiae languore gemat; mox unio sese,</l>
            <l n="6.744">Officio quasi functa suo subducere tentat:</l>
            <l n="6.745">Cuius ob excessum terreni agnata recedit </l>
            <l n="6.746">Corporis, ingenito vitae mens libera nexu.</l>
            <l n="6.747">Seu potius carnis tantus, mentisque iugatae</l>
            <l n="6.748">Mutuus est ardor; moveatur ut altera motu</l>
            <l n="6.749">Alterius: tristemque animum si sauciat acris</l>
            <l n="6.750">Languor; adoptatos morbi vis transit in artus. </l>
            <l n="6.751">Quod populare nefas animo maerere Thienem</l>
            <l n="6.752">Fecerat; unitum cogit pervadere corpus,</l>
            <l n="6.753">Tabe pari: caro lethali languebat eodem</l>
            <l n="6.754">Atque animus morbo: proprii mens gnara doloris</l>
            <pb n="184"/>
            <l n="6.755">Ignarum fato corpus corrumpit herili. </l>
            <l n="6.756">
               <add ana="div">34</add> Aegrotat Caietanus: languentia febris</l>
            <l n="6.757">Membra petit: Seraphin! Superi! perpendite sacrae</l>
            <l n="6.758">Prodigium flammae: forsan fumante supremi</l>
            <l n="6.759">Numinis, in terras aliquis carbo excedit ara;</l>
            <l n="6.760">Atque Thieneo susceptus pectore, totas </l>
            <l n="6.761">Aethereo (quae sors!) succenderit igne medullas.</l>
            <l n="6.762">Unius aut Seraphin, plena cum thuris acerra</l>
            <l n="6.763">Immensum coleret Numen, studiosa Thieni</l>
            <l n="6.764">Dextera delabi Coelo permiserit unam</l>
            <l n="6.765">Accensi lacrymam thuris, quae corde receptos </l>
            <l n="6.766">Virtutum Angelicis sociavit odoribus ignes.</l>
            <l n="6.767">Haec Caietani febris est, quae lassa supremo</l>
            <l n="6.768">Membra paroxismo, tremulo languore fatigat.</l>
            <l n="6.769">Vos idem aethereae mentes, purissimus urit,</l>
            <l n="6.770">Exercetque calor, quas indivisa trementes, </l>
            <l n="6.771">Ardentesque adstare sibi Trias urget amoris</l>
            <l n="6.772">Perpetui affluxu: qua si terrena gravaret</l>
            <l n="6.773">Corporis improbitas, idem vos cogeret aestu</l>
            <l n="6.774">Aegrotare pari cordis sanissimus ardor.</l>
            <l n="6.775">
               <add ana="div">35</add> Taliter ardentem mox accessere Thienem</l>
            <l n="6.776">Mortales medici, tactuque occulta procurant</l>
            <l n="6.777">Noscere deliquia: externos tamen ista repellunt</l>
            <l n="6.778">Ignitae mentis, fugiuntque incendia sensus,</l>
            <l n="6.779">Hic virtus nulla desudat Iatrica palma.</l>
            <l n="6.780">Fatorum proceres, sanandis strenua membris </l>
            <l n="6.781">Pectora, non miror, si forte doloribus apta</l>
            <l n="6.782">Herba Thieneis, lateat doctissima vestri</l>
            <l n="6.783">Scita magisterii, valeat nec discere morbi</l>
            <l n="6.784">Ipsius causam medicae labor ultimus artis;</l>
            <l n="6.785">Humanos sensus, humanaque lumina vitat </l>
            <pb n="185"/>
            <l n="6.786">Qui superhumanus calor est: natura stupescit,</l>
            <l n="6.787">Divina accendunt quam sola charismata flammam.</l>
            <l n="6.788">Phaebea hic virtus, hic grande Machaonis haesit</l>
            <l n="6.789">Parcarum imperium. Phaebi tamen ille minister,</l>
            <l n="6.790">Cui decumbentis primo explorare Thienis </l>
            <l n="6.791">Languorem licuit, visus nescire quod alter</l>
            <l n="6.792">Doctior inspiceret, multorum examine, fato</l>
            <l n="6.793">Quaerendam suadebat opem; iunctisque repertum</l>
            <l n="6.794">Consiliis morbum, certa expugnare medela.</l>
            <l n="6.795">
               <add ana="div">36</add> Caietanus ad haec promptus respondit eadem</l>
            <l n="6.796">Qua decumbebat flamma: mea pluribus, inquit,</l>
            <l n="6.797">Est medicis, quorum totus stet pectore Phaebus,</l>
            <l n="6.798">Commendanda salus<note resp="GS">
                  <emph>correxi ex </emph>selus</note>?
              tantine est debita putri</l>
            <l n="6.799">Esca solo? tantine cibus praebendus amicis</l>
            <l n="6.800">Vermibus, ingratoque fluens faetore cadaver? </l>
            <l n="6.801">Non patiar, gratos animo qui deside fructus</l>
            <l n="6.802">Rugosa nec fronte fero, solertia vestri</l>
            <l n="6.803">Muneris, aetati suffragatura procuret</l>
            <l n="6.804">Fila meae: nimis est quod pondus inutile terrae</l>
            <l n="6.805">Segniter expendi tot lustra recenseat aevi. </l>
            <l n="6.806">Ut corpus valeat, plane est contraria votis</l>
            <l n="6.807">Cura meis: nullus proprio mihi corpore maior</l>
            <l n="6.808">Hostis: et aethereas frangens caro livida palmas</l>
            <l n="6.809">Arcana Stygium superavit Alastora fraude.</l>
            <l n="6.810">Vultis ut immitem foveam regalibus hostem </l>
            <l n="6.811">Blanditiis? an non potius lethalia dirum</l>
            <l n="6.812">Damna subire sinam fati mucrone latronem?</l>
            <l n="6.813">Quae tamen offertis tenuis fomenta medelae</l>
            <l n="6.814">Amplector, quibus impositum mihi Numine pondus</l>
            <l n="6.815">Corporis adversi tolerem: compendia tritae </l>
            <l n="6.816">Admitto curae, vestrae adiumenta recuso,</l>
            <pb n="186"/>
            <l n="6.817">Consilio studioque acri quaesita Minervae.</l>
            <l n="6.818">
               <add ana="div">37</add> Hic mirati omnes proprium quo pectoris aestu</l>
            <l n="6.819">Damnabat corpus, nimius licet urgeat omnes</l>
            <l n="6.820">Carnis amor; cuius, gemmis, auroque salutem </l>
            <l n="6.821">Praeferre, ingenitae non est rudis optio flammae.</l>
            <l n="6.822">Uberiore tamen Coeli communia gustu</l>
            <l n="6.823">Vota premens, odio fluxum cum carne ligamen</l>
            <l n="6.824">Caietanus habet: geminis purissimus alis</l>
            <l n="6.825">Librari suus optat amor, carnisque solutam </l>
            <l n="6.826">Mole, Deo plenam superis adiungere mentem</l>
            <l n="6.827">Non aliter, siccam quem rodens flamma cupressum</l>
            <l n="6.828">Inequieta furit, donec virtute caloris</l>
            <l n="6.829">Consumpta trabe, nativae ad fastigia Sphaerae</l>
            <l n="6.830">Avolet, ingrato per vim comes addita ligno. </l>
            <l n="6.831">Non lethi virus, non horrida Caietanus</l>
            <l n="6.832">Mortis tela timet, gnarus sibi corpus iniquum</l>
            <l n="6.833">Optato mucrone peti; certamque perempto</l>
            <l n="6.834">Corpore promittat mortis victoria palmam.</l>
            <l n="6.835">Ite rudes animae, superorum ignara bonorum </l>
            <l n="6.836">Turba, theatrales mundi, cum sole ruentes</l>
            <l n="6.837">Carpite delicias, longaeque cupidine vitae</l>
            <l n="6.838">Flectite lanificas tardantes licia Divas:</l>
            <l n="6.839">Non ego felices memoro quibus anxia multos</l>
            <l n="6.840">Vota rogant soles; felix cui luce cadentis </l>
            <l n="6.841">Contempta Phaebi, non intermissa diei</l>
            <l n="6.842">Unius, aeterno flagrant suspiria sole.</l>
            <l n="6.843">Hinc Caietano sola immutabilis aevi</l>
            <l n="6.844">Fax inerat, seras carnis pertaesa catenas.</l>
            <l n="6.845">
               <add ana="div">38</add> Solicitus tamen ursit adhuc Caponius (aegri</l>
            <l n="6.846">Id medico nomen) febri ut lenimen adultae</l>
            <l n="6.847">Sumeret, et fractos mulcaret mollior artus</l>
            <pb n="187"/>
            <l n="6.848">Culcitra, straminei spreta scabredine lecti.</l>
            <l n="6.849">Caietanus ad haec: quantum vos vana salutis</l>
            <l n="6.850">Torquet cura meae! periturae est noxius omnis </l>
            <l n="6.851">Carnis amor: nunc nunc tumulo vicina premantur</l>
            <l n="6.852">Membra, sepulchralem domitus ruat hostis in urnam.</l>
            <l n="6.853">Assiduo gemitu caro si despecta queratur</l>
            <l n="6.854">Id morbi lenimen erit: mea questibus istis</l>
            <l n="6.855">Mens laeta exultat: placitis contraria vestris </l>
            <l n="6.856">Vota gero, sed quae melior sit flamma, docebo:</l>
            <l n="6.857">Vos favor impellit carnis, me pectoris urgent</l>
            <l n="6.858">Illecebrae; nunc vestra peto suffragia: iustum</l>
            <l n="6.859">Proxima decrevit cui Numinis hora tribunal,</l>
            <l n="6.860">Spiritus extremae crucis immortale relinquet </l>
            <l n="6.861">Praesidium, quo mox, carnis damnanda cibandis</l>
            <l n="6.862">Vermibus, ignave sanies peritura quiescat?</l>
            <l n="6.863">In cinere extinguar, Cilicique reperta colono</l>
            <l n="6.864">Suavius extremo aptabunt me stragula fato.</l>
            <l n="6.865">
               <add ana="div">39</add> Cur cinerem fugiam, pulvis mox ipse futurus</l>
            <l n="6.866">Ingratusque cinis? solitum cur stramen ovino</l>
            <l n="6.867">Vellere commutem, fati qui nocte propinqua</l>
            <l n="6.868">Incipiam longum dura tellure soporem.</l>
            <l n="6.869">Haec dederat venis iam frigescentibus, ingens</l>
            <l n="6.870">Interior responsa calor, quibus ille suprema </l>
            <l n="6.871">Despectum propriae carnis signabat arena.</l>
            <l n="6.872">Caietane gravi fratrum maerore, quietis</l>
            <l n="6.873">Aeternae raperis portu, quod ferrea tellus</l>
            <l n="6.874">Sit vita non digna tua: te larga tuarum</l>
            <l n="6.875">Virtutum merces Coelo collecta, beati </l>
            <l n="6.876">Faenoris excessum; a longe, positura salutat;</l>
            <l n="6.877">Invitatque veni, post tanta pericula, multo</l>
            <l n="6.878">Igne laboratae decus accepture coronae.</l>
            <pb n="188"/>
            <l n="6.879">
               <add ana="div">40</add> Postremum tulerant iam fata immitia solem,</l>
            <l n="6.880">Languentemque probant mortali angore Thienem: </l>
            <l n="6.881">Ille tamen pulso gaudet moerore, cupitam</l>
            <l n="6.882">Tot votis venisse diem, solvique beato</l>
            <l n="6.883">Fine, triumphatae carnis consortia sperat.</l>
            <l n="6.884">Caeperat extremo violenta gravare Thienem</l>
            <l n="6.885">Assultu febris, quando praesentibus ille </l>
            <l n="6.886">Suprema sociis fertur sic voce locutus.</l>
            <l n="6.887">Primitiae dulces, nostri pars florida caetus,</l>
            <l n="6.888">Caelestis soboles, chari mea palma sodales,</l>
            <l n="6.889">Vivida divinam solum spirantia curam</l>
            <l n="6.890">Pignora, constanti non admittentia flamma, </l>
            <l n="6.891">Terrenos, veluti volucres, et lilia, census.</l>
            <l n="6.892">Adiunxit divina mihi quos dextera, fratres</l>
            <l n="6.893">Durate invicti; custoditoque fugacis</l>
            <l n="6.894">Despectu mundi, superis aptate serenas</l>
            <l n="6.895">Illecebris mentes: purum nulla angat honoris </l>
            <l n="6.896">Ambitio pectus: Coelo sua vota dicatae</l>
            <l n="6.897">Mentis lege premant, quae nec per inane vagantes</l>
            <l n="6.898">Dissipat affectus, nec vilia quaerit amori</l>
            <l n="6.899">Pabula; sed frontem quae lumine figit in uno,</l>
            <l n="6.900">Immotis vacuas ridens aspectibus umbras. </l>
            <l n="6.901">Inde venit fraternus amor: quos colligat idem</l>
            <l n="6.902">Terminus, atque eadem nunquam divisa beatae</l>
            <l n="6.903">Lucis meta rapit, scissas convivere mentes</l>
            <l n="6.904">Non patitur: queis semper idem non sectile centrum</l>
            <l n="6.905">Affectus et corda rapit; cum pectora flagrant </l>
            <l n="6.906">Igne pari, stringunt similes quoque pectora flammae</l>
            <l n="6.907">Unde peregrinas vario si fine moveri</l>
            <l n="6.908">Acciderit mentes, dispar ea pectora finis</l>
            <l n="6.909">Scindit, et adversas qualis distantia metas</l>
            <pb n="189"/>
            <l n="6.910">Dividit, adversas similis discordia mentes </l>
            <l n="6.911">Turbat, et internam tentat proscribere pacem.</l>
            <l n="6.912">Cunctorum sit meta Deus; mens omnibus una</l>
            <l n="6.913">Tunc inerit, quas nec saevae discerpere Ditis</l>
            <l n="6.914">Insidiae, poteritve ferus collidere livor.</l>
            <l n="6.915">Illaesam nostrae gemmam servate palaestrae </l>
            <l n="6.916">Pauperiem: feret indubios hac praeside census</l>
            <l n="6.917">Coelo nixa fides; pro qua iam provida multis,</l>
            <l n="6.918">Compertisque satis caverunt Sydera signis.</l>
            <l n="6.919">
               <add ana="div">41</add> Hic Caietanum fari quoque plura volentem,</l>
            <l n="6.920">Vox et lingua suo veluti sat munere functa </l>
            <l n="6.921">Destituit: flentes socii sudore supremae</l>
            <l n="6.922">Luctantem, fulsis precibus solantur arenae.</l>
            <l n="6.923">Interea lassata suum cui lingua negabat</l>
            <l n="6.924">Obsequium; pallensque oris dicenda vetavit</l>
            <l n="6.925">Plura rigor; tamen internus tunc maxima sumens </l>
            <l n="6.926">Incrementa calor, multo vehementior aestu</l>
            <l n="6.927">Pervasit luctantem animam, sacroque petentem</l>
            <l n="6.928">Igne mori: veluti Phaebeo a lumine lecta</l>
            <l n="6.929">Annosa occumbit volucris Gangetica flamma.</l>
            <l n="6.930">Sed prius edomitum lethi quam frigore corpus </l>
            <l n="6.931">Deficeret; vitae quae danda in margine mandat</l>
            <l n="6.932">Adiumenta fides, vitalis fercula panis</l>
            <l n="6.933">Non segnis poscit: quod mox a fratribus aegro</l>
            <l n="6.934">Delatum vitae sumit dum gutture pignus</l>
            <l n="6.935">Triticeis velatum umbris, qualem hactenus Agnum </l>
            <l n="6.936">Esuriit; proprii vultus candore videndum</l>
            <l n="6.937">Appetit aeterna mentis dulcedine solem.</l>
            <l n="6.938">Iamque ipsam queritur lentis incedere mortem</l>
            <l n="6.939">Gressibus, optato pacis quae littore sistat,</l>
            <l n="6.940">Divinae flagrantem animam dulcore papillae. </l>
            <pb n="190"/>
            <l n="6.941">His moriens plenam fati maerore piabat</l>
            <l n="6.942">Deliciis mentem; cui inter vota beatae</l>
            <l n="6.943">Lucis, agonalem solvit mors flammea luctam.</l>
            <l n="6.944">
               <add ana="div">42</add> Occubuit Caietanus; celerique volatu</l>
            <l n="6.945">Astra petit: vidit plusquam mortale beatam, </l>
            <l n="6.946">Francisci e specula, lumen circumdare mentem,</l>
            <l n="6.947">Hispani Petrus lux portentosa Pedrosi.</l>
            <l n="6.948">Cernit hic ingenti perfusum luce Thienem</l>
            <l n="6.949">Angelico cinctum obsequio super aethera ferri;</l>
            <l n="6.950">Cognovitque virum, cum mox exclamat: abivit </l>
            <l n="6.951">E terris hodie, quem res Romana, fidesque</l>
            <l n="6.952">Vera, sibi grandem doleat cecidisse columnam.</l>
            <l n="6.953">Occubuit Caietanus: fatalibus acta</l>
            <l n="6.954">Dissidiis <note resp="GS">
                  <emph>corr. ex </emph>dissidis</note> Syren,
              vulgato accita Thienis</l>
            <l n="6.955">Funere, communi fletu emollita cruentas </l>
            <l n="6.956">Extinxit flammas: sacras spectare beatae</l>
            <l n="6.957">Exuvias nequiit mentis, contrita rebelles</l>
            <l n="6.958">Quin cito damnaret populi discordia rixas.</l>
            <l n="6.959">Expositum populi lacrymis mortale Thienis</l>
            <l n="6.960">Quod fuerat, civesque simul proceresque coegit </l>
            <l n="6.961">Paulinas iterare aras; ubi pressa furoris</l>
            <l n="6.962">Iurgia praeteriti, et veteres funebribus iras</l>
            <l n="6.963">Appendere tholis; ut maesto in funere partam</l>
            <l n="6.964">Aeterno legeret Syren anathemate pacem.</l>
            <l n="6.965">
               <add ana="div">43</add> Parthenope pacem defuncto offerre Thieni</l>
            <l n="6.966">Solicita, oblato devincis munere fidum</l>
            <l n="6.967">Custodem patriae: fatalem talibus urnam</l>
            <l n="6.968">Floribus ornasti, quales nec Hymettia libat,</l>
            <l n="6.969">Aut Hyblaea favis infert turgentibus ales.</l>
            <l n="6.970">Egregios pacis flores! quos aethere missos </l>
            <l n="6.971">Syren nosse potes; superi sunt ista roseti</l>
            <pb n="191"/>
            <l n="6.972">Germina, quae Coelo admissum misisse Thienem</l>
            <l n="6.973">Non dubita; quam mortalis facundia linguae</l>
            <l n="6.974">Si rapere e Coelo nequiit, iam caelite potus</l>
            <l n="6.975">Ambrosia, divo multo facundior ore </l>
            <l n="6.976">Obtinuit, peperitque almam post fata quietem</l>
            <l n="6.977">E Caietani feretro fragrabat amicae</l>
            <l n="6.978">Pacis odor; cuius dum currit ad oscula creber</l>
            <l n="6.979">Cum populo primorum aestus, spirante Thienis</l>
            <l n="6.980">Coelestem virtute auram, furibunda vetusto </l>
            <l n="6.981">Corda ligata gelu, Martis fregere rigorem.</l>
            <l n="6.982">Hos etenim, memorata palam viventis imago</l>
            <l n="6.983">Angelica, et fluxae lucis contemptus; in unam</l>
            <l n="6.984">Coniunctos animam, dudum grassata coegit</l>
            <l n="6.985">Iurgia communi spolium sacrare quieti. </l>
            <l n="6.986">Hic proceres, civesque una, quos regia nuper</l>
            <l n="6.987">Fleverat armatos ardere in mutua Syren</l>
            <l n="6.988">Vulnera, coniuncti dextris nunc mutua libant</l>
            <l n="6.989">Oscula, et antiquum mutant amplexibus aestrum.</l>
            <l n="6.990">
               <add ana="div">44</add> Regia conversa tunc urbs sibi reddita scena,</l>
            <l n="6.991">Fletibus humentes gaudens abstersit ocellos,</l>
            <l n="6.992">Laetitiaeque novum lacrymas convertit in imbrem.</l>
            <l n="6.993">Haec mirati omnes: et qualia sydera maestam</l>
            <l n="6.994">Irradiare urbem tandem caepere sereno</l>
            <l n="6.995">Aspectu, ingeminant: duplici num lumina grati </l>
            <l n="6.996">Tyndaridae affulsere, atris cum fluctuat umbris</l>
            <l n="6.997">Naufraga Parthenope? sed tempestatibus actum</l>
            <l n="6.998">Quis non miretur subito mitescere pontum?</l>
            <l n="6.999">Quis non exquirat causas, cur aequora saevo</l>
            <l n="6.1000">Quae fuerant commota Noto, mox lenibus undis </l>
            <l n="6.1001">Temperet aestivis veniens ex messibus aura?</l>
            <l n="6.1002">Quam negat ingeniis noster solertibus orbis,</l>
            <pb n="192"/>
            <l n="6.1003">Axe peto causam: verum est: discendit ab astris</l>
            <l n="6.1004">Ista quies; grandique malo non impare flamma,</l>
            <l n="6.1005">Dira perire novum iussit discrimina sydus, </l>
            <l n="6.1006">Quod Coelo positum cuncti dixere Thienem.</l>
            <l n="6.1007">Et Syren tulit: aetherea, quod sede receptus,</l>
            <l n="6.1008">Praesentem pacis primo pro munere rorem,</l>
            <l n="6.1009">Ad sua non segni stillasset gaudia dextra.</l>
            <l n="6.1010">Tunc quoque Parthenope signum tibi grande futurae </l>
            <l n="6.1011">Prosperitatis erat; spolium mortale Thienis</l>
            <l n="6.1012">Antiqua Pauli dum condebatur in aede,</l>
            <l n="6.1013">Quam sibi sacratam sub credulitate vetusta</l>
            <l n="6.1014">Progenies Therapnaea tulit; quo regia Syren</l>
            <l n="6.1015">Omine cognoscis, quod tempestate sub omni, </l>
            <l n="6.1016">Attribuit Ledae geminis quod fabula natis,</l>
            <l n="6.1017">Caietanus erit verum pro Castore lumen.</l>
            <l n="6.1018">
               <add ana="div">45</add> Iam tumulum tetigi; mandat mihi Castalis istic</l>
            <l n="6.1019">Sistere Calliope: solum me vate supremum</l>
            <l n="6.1020">Annuit apposito signari carmine saxum. </l>
            <l n="6.1021">Siste Viator: habes, quod ab isto marmore<note resp="GS">
                  <emph>corr.
                  ex </emph>mormore</note> discas;</l>
            <l n="6.1022">Hac Caietanus iacet admirabilis urna:</l>
            <l n="6.1023">Vicentina illum dedit urbs; Campana sepulchro</l>
            <l n="6.1024">Composuit Syren: hoc regia fraena momordit</l>
            <l n="6.1025">Civilis moriente furor: vivente recepit </l>
            <l n="6.1026">Hoc Authore vetus vitae nova lumina Clerus.</l>
            <l n="6.1027">Italiae Thracem monstrantem cornua Martem</l>
            <l n="6.1028">Avertit precibus: Venetae contagia pestis.</l>
            <l n="6.1029">Aegrorum obsequio pressit: vim perdidit illo</l>
            <l n="6.1030">Provisore fames: isto sectaria cessit </l>
            <l n="6.1031">Excubitore fides: puerum donante MARIA</l>
            <l n="6.1032">Suscepit manibus IESUM: coelestibus ardens</l>
            <l n="6.1033">Occubuit flammis: morbos, mare, vulnera strinxit</l>
            <pb n="193"/>
            <l n="6.1034">Vivus adhuc; sed quae naturae impervia patrat</l>
            <l n="6.1035">Mortuus; ingentes complent miracula fastos. </l>
            <l n="6.1036">Perge Viator; et hanc spectasse attentius urnam</l>
            <l n="6.1037">Ne doleas: scis quale est mors, et vita Thienis</l>
            <l n="6.1038">Prodigium: cui te, vitae, certisque futuro</l>
            <l n="6.1039">Praesidio fatis, precibus committe clientem.</l>
            <l n="6.1040">Hoc mea, submissa carmen tibi Castalis offert </l>
            <l n="6.1041">Caietane lyra: non quod me vate putarim</l>
            <l n="6.1042">Posse satis digna promi tua gesta Camaena;</l>
            <l n="6.1043">Sed tibi quod nostrae, quamvis insuave Thaliae</l>
            <l n="6.1044">Obsequium servire sinis, gratamque benigno</l>
            <l n="6.1045">Pauperiem spectas vultu; tua Caietane </l>
            <l n="6.1046">Accipe devota sudata encomia penna.</l>
         </div>
         <closer>THIENEIDOS FINIS.</closer>
      </body>
   </text>
</TEI>