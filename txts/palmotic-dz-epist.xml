<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc xml:id="palmotic-dz-epist">
         <titleStmt>
            <title>Epistula Francisco cardinali Barberino, versio electronica</title>
            <author key="palmot02">
               <persName xml:lang="hr">Palmotić, Džore</persName>
               <date>1606.-1675.</date>
            </author>
            <editor>
               <persName>
                  <ref>Neven Jovanović</ref>
               </persName>
            </editor>
            <respStmt>
               <resp>Electronice edidit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <p>Prema digitalizatu izvornog izdanja (1670).</p>
         </editionStmt>
         <extent ana="C">Mg:C 
        1382 verborum
      </extent>
         <publicationStmt>
            <p>Elektronska verzija: Neolatina Croatica, znanstveni
          projekt na Filozofskom fakultetu Sveučilišta u Zagrebu,
          Hrvatska.  <date>Kolovoz 2012.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>
               Christiade to iest xivot i diela Isukarstova
               spievana po
               Gionu Palmotichiu
               Rim, po Iacobu Mascardichiu, 1670
               <relatedItem type="digitalizat">
                  <ref type="internet" target="http://books.google.hr/books?id=8WsCAAAAQAAJ">GBS</ref>
               </relatedItem>
            </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <place ana="origin" type="unknown">
               <placeName type="unknown">Unknown</placeName>
            </place>
            <place ana="destination" type="unknown">
               <placeName type="unknown">Unknown</placeName>
            </place>
         </settingDesc>
         <particDesc>
            <person ana="sender">
               <persName ref="palmot02">Palmotić, Džore</persName>
            </person>
            <person ana="recipient">
               <persName ref="49275800">Barberini, Francesco</persName>
            </person>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date notAfter="1670" period="16xx_3_third">1670</date>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 17 (1601-1700)</term>
               <term>1651-1700</term>
            </keywords>
            <keywords scheme="genre">
               <term>prosa oratio - epistula</term>
               <term>prosa oratio - dedicatio</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-08-02T16:22:15</date>
         </change>
      </revisionDesc>
  </teiHeader>
  <text>
      <body>
         <pb n="n3"/>
         <div type="prosa-epistula-dedicatio">
            <opener>
               <expan>EMINENTISSIMO</expan> AC <expan>REVERENDISSIMO</expan>
               
               PRINCIPI DOMINO
               
               FRANCISCO
               
               <expan>CARDINALI</expan> BARBERINO
               
               Sacri Collegii Decano, Reipublicae
               Ragusinae Protectori.
               GEORGIVS PALMOTTA
               
               FELICITATEM.</opener>
            
            
            
            
            
            <p>VETVSTISSIMVM genus annalium, Princeps Eminentissime, ac ipsius naturae magisterio generi humano
            monstratum, poemata, cantusque fuisse, a doctissimo quoque, solerter animaduersum, summamque rationem in ea re versatam esse comperio. Primi namque
            
               <pb n="n4"/>
            
            mortales; cum ad prudentiam in consiliis capiendis necessariam sua cuique experimenta nequaquam esse satis intelligerent, quod plurima gerenda occurrerent, quorum exempla longiore interuallo, quam humanae vitae spatium dabat, repeti oporteret; res gestas clarorum virorum, ad vitae doctrinam idoneas, vincta rudibus utcumque numeris oratione comprehendere, caeteraque musarum suauitate condire ad memoriae praesidium instituerunt ne fructus eorum, quae dicta sapienter, aut strenue facta, aut inuenta salubriter in vitam prodibant, unius regionis, ac temporis angustiis terminarentur; ita enim fiebat, vt cum ad aures iucundius acciderent, et libentius ediscerentur, et memoriae tenacius haererent, facile deinde, succedentibus quasi per manus, qui eadem acciperent, traderentque, in omnem late posteritatem extenderentur, et quod usquam fieret prodesse, ubique posset. Hinc illa <foreign xml:lang="grc">παλαιγενέων κλέ´ ἀνδρῶν</foreign> Homerico Achilli ad citharam modulata: hinc priscae 
               virtutis laudationes in mensas, atque inter pocula usurpatae, quarum memoriam Catonis originibus debemus: hinc Arminii, Tacito laudati superstes <pb n="n5"/> ad longam posteritatem recordatio, quod quanquam 
            Graecorum, annalibus ignotus, et Romanis non perinde celebris, tamen 
            caneretur barbaras apud gentes: quibus ea virtutis colendae, et ad 
            posteros prodendae ratio pro historia et litterarum monumentis erat. 
            Cujus quidem moris etiamnum retinentes habemus finitimas nostrae civitati Slavorum gentes, quarum in ore, auribusque nihil hoc genere carminis frequentius est . Quo quidem haud temere ullum paulo illustrius editorum a veteribus Hungaris, Serblisque, ac Bulgaris facinorum intactum, indictumque reperias; non bella suscepta cum barbaris, non iuncta inter se foedera, non commissa praelia, non ortas a praeliis victorias, aut clades, quas deinde proxima rerum orientalium conuersio est consecuta. Nec solum in hoc genere laudis veterum Poetarum industriam occupatam accepimus; sed etiam, accedente maxime litterarum subsidio, in indagandis naturae secretis, in excolenda ratione, in ordinanda vitae disciplina, et moribus formandis extitisse: versatis summa cum laude in hac exequenda ratione apud Graecos quidem Solone, Empedocle, Pythagora, Phocylide, 
            
               <pb n="n6"/>
            
            apud Romanos vero Ennio, Lucretio, aliisque vtraque in gente permultis, qui honestissimis carminum suorum illecebris ad temperandam Philosophiae austeritatem solerti consilio usi sunt; ne scilicet animos ad praeclara nitentium ingratus labor <sic>offenderer</sic>, sed existens e musarum suauitate studium, et oblectatio pro melle quodammodo esset ad pocula, quibus sapientia hauritur, imbuenda; vtque ea ratione cupidi bonarum artium, non modo cum seriis intenti sunt, sed etiam in otio, ac remissione ad virtutem proficerent. Nam quid ego Vates commemorem sacrarum litterarum praeconio nobiles, qui tanti nominis dignitatem non minus carminum gloria, quam futuri praesagiis meruerunt? egregium Psalmorum scriptorem, caeterosque Diuinae mentis canoros interpretes, quorum numeros coelestis sapientiae plenos perenne instrumentum habemus gaudentis in Domino Ecclesiae, et dies festos celebrantis. Nec vero defuerunt qui Christianae quoque Philosophiae, historiaeque Poetae: quin <sic>vberimus</sic> eorum prouentus per omnem ecclesiae memoriam fuit. Et quanquam post exortam Euangelii lucem ad prodendas litteris
            
               <pb n="n7"/>
            
            cogitationes suas optimus quisque multo vberiorem, clarioremque materiam nacti, et executi sunt in seuera de Deo, rebusque diuinis Philosophia tractanda; non idcirco tamen ab amoenioribus hisce musis colendis stili sui grauitatem arcendam duxerunt. Inter hos profiteri nomen suum ausus nuper est Iunius Palmotta frater meus, delecto argumento omnium grauissimo, amplissimoque; de rebus a Christo Domino inter homines gestis. Id autem exequendum sibi putauit Illyrico carmine; secutus Latinum eiusdem argumenti Poetam Hieronymum Vidam, Albensem Antistitem, quomodo Ennius Euripidem, Caeciliusque, et Terentius Menandrum secuti sunt: operae pretium se facturum pro certo sperans, quod non ex vano sibi auguratus est, captos olim suorum numerorum dulcedine Slauorum populos, partem aliquam otii, quod nunc Vladislais, Coruinis, et Craieuichiis suis memorandis oblectant, ad Christi Domini, eiusque sodalium res gestas, et miracula patrata, et duratos labores, et tradita vitae praecepta secum vna canenda, et celebranda conuersuros; idque ob ipsas, de quibus hic disputo,
            
               <pb n="n8"/>
            causas; quae quidem eo gravioris in hac re momenti sunt, quod 
            usus linguae illyricae omnium, quibus Christi nomen invocatur et colitur, latissime patet, quodque illa populares suos adeo sibi addictos habet, ut praecipua quadam animi inductione exteras omnes aspernentur; ut inde vel maxime profectum existimem, quod his unis inter caeteras Europae gentes uti fas est proprio sermone cum in scribendis, legendisque sacris litteris, tum in sacrificiis, caeterisque Divinis officiis obeundis. Adde quod imprimis elegans est, et copiosa, priscisque, et a 
            vulgo semotis vocibus frequens, itemque loquendi formulis ad grandem 
            et magnificam orationem, qua Poetas uti necesse est, mirifice factis; et 
            quod raro in aliis reperias, casus suorum nominum nulla ope articulorum, sed ipsius dictionis inflexione distinguit ; ipsaque nomina in omnia 
            tria genera distributa habet: quae res, si doctissimo Bembo credimus, 
            idiomatis imprimis docti et eruditi, et minime vulgaris indicium est; 
            denique nobilis imprimis et magnis rebus gerendis nata, ut merito in 
            aureo illo Caroli IV. Imperatoris diplomate inter artes Principibus Romanis necessarias recenseatur.</p>
            
            <pb n="n9"/>
            <p>Hoc opus ego, Princeps Eminentissime, prae caeteris, quae plurima hujus auctoris in Civitate nostra lectitantur, magna cura, studioque perfectum, cum proferre in publicum supremis ejus tabulis jussus sim; 
            quo voluntati carissimi mihi capitis, et de me optime meriti cumulatius 
            obtemperem, tuo nomine decorare, et insignire constitui. Quem enim 
            mihi privatim in hoc litterario negotio expediendo Patronum rectius 
            adoptem, quam in cujus clientela jam dudum publice conquiescimus 
            Civitas omnis: cujus acceptam a majoribus erga nos, gentemque nostram charitatem novis in dies benevolentiae cumulis amplificari experimur: qui nostrorum hominum ingenia, fidem, industriam, pietatem celebrare non desinit, veteraque Civitatis instituta, et disciplinam, cujus 
            ope Religionem, et libertatem, excisso circa nos totius Orientis statu, 
            diutissime retinemus? Nec modo quoad incolumes, florentesque fuimus 
            eximium tuum erga res nostras, Princeps Eminentissime, studium extitit, sed multo luculentius, multoque uberius, quanti nos faceres, declarasti post acceptam proximam calamitatem. Nemo siquidem cladibus nostris <pb n="n10"/> vehementius indoluit: nemo efficacioribus solatiis, nemo fideliore 
            consilio, nemo praesentioribus auxiliis gravissimo nostro casui praesto 
            fuit. Nec vero nos oblitos, aut unquam oblituros puta splendidae illius 
            tuae vocis, qua te ad opem nobis ferendam coram adfuturum, et ipsius 
            corporis objectu incommoda nostra propulsaturum obtulisti. Quod sane, 
            quando Tibi per gravissima tua in Ecclesia munera praestare non licet
            neque istam Christiani imperii arcem tua statione privare: inita ratio 
            est, ne prorsus a nobis abesse, quamvis longe ageres, viderere, accepto nostrae Civitatis jure, quod tibi publico decreto deferri gavisus es: qua re in communionem nostrae fortunae, quaecumque ea demum futura est, venire voluisti: cum interim, Civis noster, et Senator et Patricius inter tot fulgentissima dignitatis tuae ornamenta libenter audias, qua nominis societate nihil hoc tempore nobis, aut honestius, aut illustrius potest accidere. Nec vero id solum propter amplissimos tuos et 
            summo proximos in Ecclesia et Republica honores, sed multo magis 
            propter eas, quae vere tuae sunt, laudes egregiarum virtutum, <pb n="n11"/> et artium, inter quas, ut a proposito meo non abscedam, mirifice eminet studium litterarum, quibus cum Te, tuumque ipsius animum sine ulla exceptione gravissimarum occupationum tuarum ornare, et excolere toto 
            vitae cursu perseverasti; tum vero, quod in Viro tui fastigii multo 
            praestantius est, ut alii quoque ornarentur et excellerent, effecisti: et 
            nunc cum maxime facis proposito domi tuae veluti signo omnium liberalium disciplinarum, ad quod undique gentium excitarentur, et convenirent, quibus ampla et florente re litteraria opus est. Ouis enim est 
            paulo notior vir doctus, et eruditus, ex iis qui Romam visendi causa 
            confluunt, qui te unum inter res in Urbe maxime visendas, cognoscendas non recenseat: qui a te nosci, tibique probari non avidissime cupiat, quique te adito, et salutato sese caepisse praecipuum suscepti sibi 
            itineris fructum non arbitretur? ii praesertim, quos interiore amicitiae 
            tuae sacrario dignos existimas, et depromptis ex amplissimae Bibliothecae tuae Thesauroxeniis, muneribusque donatos dimittis. Quibus mox 
            illi ad exornandos praeclaros ingeniorum suorum foetus utuntur, 
               <pb n="n12"/>
            in amplificandis Philosophiae fontibus, in eruenda e tenebris antiquitate, aliisque litterariis negotiis explicandis, summa cum tuae liberalitatis, et magnificentiae laude, doctrinaeque, et sapientiae: cujus ope saeculi nostri elegantiae, ac dignitati adversus ingruentem undequaque squallorem, 
            atque barbariem egregie provisum est, effectumque, ut nunc vere, si 
            unquam alias Ecclesiae Romanae splendor externis gentibus luceat, nec 
            vero, quae de priscis illis istius Civitatis Proceribus ampla, et magnifica in ore famae, et litterarum monumentis feruntur, pro vana temere 
            credentium auditione, et fictis fabulis habeantur. Sed me impetus quidem suscepti erga te obsequii, Princeps Eminentissime, justo verbosiorem, et parum argumenti mei memorem fecit. Itaque finem faciam, ne 
            multo majorem studii mei, quam modestiae tuae in Te laudando rationem habuisse videar: hoc uno adjecto, nihil mihi optatius, nihil futurum honestius, quam si hoc meo, qualecumque est, munere Te, Princeps 
            Eminentissime, non indelectatum fuisse intelligam.</p>
            
            <pb n="n13"/>
            
         </div>
      </body>
  </text>
</TEI>
