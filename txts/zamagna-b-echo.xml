<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="zamagna-b-echo">
         <titleStmt>
            <title>Echo libri duo, versio electronica</title>
            <author ref="zama01">
               <persName xml:lang="hr">Zamanja, Bernard </persName>
               <date>1735-1820</date>
            </author>
            <editor>
               <persName>
                  <ref xml:id="PS">Petra Šoštarić</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <extent ana="D">Mg:B Verborum 11422, versus 1535</extent>
         <publicationStmt>
            <p>Elektronska verzija: Digitalizacija hrvatskih latinista, znanstveni
               projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
               Hrvatska.  <date>Rujna 2013</date>.</p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Echo libri duo
               Bernardo Zamagna. Ex typographia Francisci Bizzarrini Komarek, Romae (1764).</bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1764" period="17xx_2_third">1764</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1751-1800</term>
            </keywords>
            <keywords scheme="genre">
               <term>poesis - epica</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2013-10-06</date>
            Spellcheck.
         </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2013-09-17T22:54:28</date>
            Prva XML verzija.
         </change>
      </revisionDesc>
   </teiHeader>
   <text>
      <front>
         <titlePage>
            <docAuthor>BERNARDI ZAMAGNAE <lb/> E SOCIETATE JESU</docAuthor>
            <titlePart rend="center">ECHO</titlePart>
            <titlePart rend="center">LIBRI DUO.</titlePart>
            <titlePart rend="center">SELECTA</titlePart>
            <titlePart rend="center">GRAECORUM CARMINA</titlePart>
            <titlePart rend="center">VERSA LATINE</titlePart>
            <docAuthor>A RAYMUNDO CUNICHIO <lb/> EX EADEM SOCIETATE.</docAuthor>
            <docImprint>ROMAE MDCCLXIV <lb/> EX TYPOGRAPHIA FRANCISCI BIZZARRINI KOMAREK <lb/> SUPERIORUM PERMISSU</docImprint>
         </titlePage>
         <div type="poesis-epigramma" met="hendecasyllabus">
            <head>IGNATIO BONCOMPAGNIO LUDOVISIO EX PRINCIPIBUS PLUMBINI <abbr>etc.</abbr> RAYMUNDUS CUNICHIUS <abbr>S. J.</abbr>
            </head>
            <l n="pr1.1">O FLOS Romuleae, decusque pubis</l>
             
            <l n="pr1.2">IGNATI optime; si mei sodalis</l>
             
            <l n="pr1.3">Hunc, meumque tibi dicem libellum,</l>
             
            <l n="pr1.4">Sic, ut esse vides, brevem ac pusillum;</l>
             
            <l n="pr1.5">Cultorne officii bonus videbor,</l>
             
            <l n="pr1.6">An contra male nescius quid istaec </l>
             
            <l n="pr1.7">Postulet tua dignitas, tuaeque</l>
             
            <l n="pr1.8">Fortunae ac generis tui amplitudo? </l>
             
            <l n="pr1.9">Hic me, cum volui levem hanc opellam</l>
             
            <l n="pr1.10">Dedicare tibi, metus retentat,</l>
             
            <l n="pr1.11">Angitque, ac dubium labare cogit, </l>
             
            <l n="pr1.12">Jam gravis nimium, atque permolestus.</l>
             
            <l n="pr1.13">Quem si tu mihi detrahis timorem,</l>
             
            <l n="pr1.14">Nec re tam tenui coli gravaris;</l>
             
            <l n="pr1.15">Nil sit, quin lepidi mei sodalis </l>
             
            <l n="pr1.16">Hunc, meumque tibi dicem libellum,</l>
             
            <l n="pr1.17">Sic, ut esse vides, brevem ac pusillum.</l>
             
            <l n="pr1.18">Nam claro in juvenum choro potentum</l>
             
            <l n="pr1.19">Nemo est cui melius, libentiusque </l>
             
            <l n="pr1.20">Hercle, quam tibi dedicare possim. </l>
             
            <l n="pr1.21">Qui (mitto proavos, avos, parentes, </l>
             
            <l n="pr1.22">Virtutem, ingenium, eruditionem, </l>
             
            <l n="pr1.23">Istam nempe gravem, reconditamque, </l>
             
            <l n="pr1.24">Pergis quam tibi comparare, pulchro </l>
             
            <l n="pr1.25">Instans noctem operi diemque totum)</l>
             
            <l n="pr1.26">Id, quod non minimi puto aestimandum,</l>
             
            <l n="pr1.27">Et quo nunc opus est mihi vel uno,</l>
             
            <l n="pr1.28">Scis Graece optime et optime Latine:</l>
             
            <l n="pr1.29">Umbra ut non modo nominis libellum</l>
             
            <l n="pr1.30">Ingenti exiguum probe tueri,</l>
             
            <l n="pr1.31">Verum et perlegere et sagaci ocello</l>
             
            <l n="pr1.32">Boni si quid inest, videre possis.</l>
             
            <l n="pr1.33">Boni: nam, quod inest mali, videro.</l>
             
            <l n="pr1.34">Credo, non sinet ista singularis,</l>
             
            <l n="pr1.35">Nobis qua cupide faves, voluntas. </l>
             
            <l n="pr1.36">Quare, si mihi detrahis timorem,</l>
             
            <l n="pr1.37">Nec re tam tenui coli gravaris;</l>
             
            <l n="pr1.38">En tibi ex animo dico libellum</l>
             
            <l n="pr1.39">Hunc, meumque simul mei et sodalis, </l>
             
            <l n="pr1.40">Sic, ut esse vides, brevem ac pusillum. </l>
             </div>
         <div type="prosa-praefatio">
            <head>IDEM AD LECTOREM.</head>
            <p n="pr2.1">EDO in lucem, tibique, amice Lector, in manus trado, <name>Echo</name> Bernardi Zamagnae, poëma cum grave ac severum, tum etiam elegans ac venustum; quo ille, Marcum Zamagnam amplissimum virum fratrem suum alloquens, eam philosophiae partem, quae ad vocem reflexam pertinet, illustravit versibus ornatissimis atque optimis. Hujus ego editionis curandae negotium, quoniam auctor esse Romae, suamque rem praesens curare non posset, suscepi sane perquam libenter. magnam etiam profiteor esse me homini gratiam habiturum, si ad hujusmodi res mea opera, cuicuimodi est, quam saepissime uti volet; atque ex iis, quae habet in manibus, pene jam confecta et perpolita, identidem submittet aliquid, quo ego aeque possim et lecto affici voluptate, tamquam bonus agricola arboris, quam ipse irrigarit, fructibus perceptis; et vero etiam prolato in lucem, de his quas amo coloque litterulis aeque bene mereri. Habes de sodali meo, meaeque olim disciplinae alumno quid sentiam. Addam pauca de me ipso, deque iis carminibus, quae, conversa de Graecis, illius rogatu in alteram hujus libelli partem conjeci. Erat fortasse rectius, cautius quidem certe, quae ego, ingenii exercendi, stylique acuendi causa, mihi uni meo arbitratu scripsissem, domi esse, atque, ut adhuc fecerant, in occulto se continere: nec experiri suo periculo quam difficile sit multis placere in tanta opinionum de optimo interpretandi genere varietate ac discrepantia. sed tamen quoniam ea decrevi proferre in apertum; ne videlicet optimo juveni meique studiosissimo id optanti, ac flagitanti, nimis illiberaliter adversarer; sic habeto, amice Lector, tua mihi vehementer opus esse prudentia, et aequitate. Quae si aberunt, periculum erit, ne aut ignores quid rei sit boni interpretis, bonique poëtae, addo etiam boni viri, de medio removentis ac sedulo occultantis, quae putet sine flagitio verti, ac sine periculo legi non posse, tres personas eodem tempore sustinere; aut, id cum probe scias, tamen, quod iniquissimum esset, in opere omnium difficillimo nihil remittendum de censoria severitate, nusquam connivendum, nulli errato veniam dandam esse arbitrere. Equidem non diffiteor summam in interprete fidem, summam in poëta venustatem inesse oportere: verum haec duo inter se pugnant saepenumero tam vehementer, ut et fidei venustatis, et venustati fidei causa sit aliquid necessario detrahendum, ac tenenda utraque in re mediocritas quaedam digna, ut mihi videtur, laude non mediocri. Quam mediocritatem qui aspernantur hoc in genere, ac summa illa requirunt, atque omni ex parte perfecta, videant ne id postulent quod omnino fieri non possit; idemque faciant ac si quis eum cursorem, quem jusserit et festinare ad metam et nusquam tamen nisi in alienis vestigiis pedem ponere, queratur, aut, dum festinat, aberrare interdum ab iis vestigiis, aut, illa dum studiose persequitur, minus aliquantulo festinare. </p>
             </div>
         <div type="prosa-epistula">
            <opener>INNOCENTIUS GENTILI <lb/>SOCIETATIS JESU <lb/>
            In Provincia Romana Praepositus  Provincialis.</opener>
            <p n="pr3.1">Cum librum cui titulus: <name>Echo libri duo</name>: a Bernardo Zamagna <corr resp="NJ">Societatis</corr> Jesu Scholastico conscriptum: et <bibl>Selecta Graecorum carmina versa Latine</bibl> a Raymundo Cunich ejusdem Societatis Sacerdote; aliquot ex Nostris Theologi recognoverint, et in lucem edi posse probaverint; potestate Nobis a <abbr>R. P.</abbr> Laurentio Ricci Praeposito Generali ad id tradita, facultatem concedimus, ut typis mandetur, si ita iis, ad quos pertinet, videbitur. </p>
             
            <closer>In quorum fidem has litteras manu Nostra subscriptas, et Sigillo nostro munitas dedimus Romae die XVII. Februarii anni Millesimi Septingentesimi Sexagesimi quarti. 
            Innocentius Gentili.</closer>
         </div>
         <div type="prosa-imprimatur">
            <head>IMPRIMATUR </head>
            <p n="pr4.1">Si videbitur Reverendissimo Patri Magistro Sacri Palatii Apostolici <lb/>
               <abbr>Dom.</abbr> 
               <abbr>Jord.</abbr> 
               <abbr>Archiepisc.</abbr> 
               <abbr>Nicomed.</abbr>
               <lb/>
         Vicegerens.</p>
             
         </div>
         <div type="prosa-approbatio">
            <head>APPROBATIO.</head>
            <p n="pr5.1">EX eo, quod obsecuturus Reverendissimo Patri Sacri Palatii Apostolici Magistro diligentissime perlegi, carminum volumine plurimam jucunditatem cepi, cum homines et communis patriae vinculo et multa consuetudine mihi <corr resp="#NJ">conjunctissimos</corr> elegantissima sui ingenii proferre monumenta cognoscerem. Quae ex Graeco Latina fecit Raimundus Cunichius, ea quidem tanquam in antiquo, illo Latio nata non inserta fidem abunde faciunt, quibus ipse praecipue ex fontibus ubertatem in scribendo judiciique severitatem hauserit; cujusmodi laudem in depromptis e sua penu carminibus cum multa sermonis castitate conjunctam saepe admirati sumus; quae quidem ut quamprimum etiam in publicam lucem edi velit, ab ipso vehementer flagitamus, ne et sui nominis splendori, et reipublicae litterariae utilitati desit. Etsi porro Bernardum Zamagnam antea maxime dilexerim ob plurimam ejusdem morum studiorumque commendationem, tamen, cum haec ipsa perlegerem multa philosophiae luce referta carmina, mirum quidem est, quantum in ejus amorem existimationemque exarserim. Quorum igitur lectione captus ipse sum, ea publici juris fieri posse censeo; ad quod quidem nullum esse a religione bonisque moribus impedimentum potest.</p>
             
            <closer>
               <dateline>Dat. Romae VIII. Kal. Martias MDCCLXIV.</dateline>
               Benedictus Stay <abbr>SS.</abbr> 
               <abbr>D.</abbr> 
               <abbr>N.</abbr> ab intimo Cubiculo, et ab Epistolis Latinis.</closer>
         </div>
         <div type="prosa-approbatio">
            <head> APPROBATIO</head>
            <p n="pr6.1">Volumen cui titulus: <bibl>Echo libri II.</bibl> a Patre Bernardo Zamagna <abbr>Soc.</abbr> Jesu, inter Arcadas Triphilo Cephiside, <corr resp="#NJ">carminibus</corr> docte ac pereleganter conscriptum, una cum <name>Selectis Graecorum carminibus</name> a Raymundo Cunichio ex eadem Societate, inter Arcadas Perelao Megaride, non modo apte ac Latine, sed valde etiam feliciter ac vere poëtice redditis, jussu Reverendissimi Patris Sacri Palatii Apostolici Magistri attente legi, atque utriusque Scriptoris, praeclaram facultatem summamque in re perdifficili solertiam admiratus, illorum lucubrationes tamquam egregium Latine scribendi ac vertendi specimen typis vulgandas censeo. Romae Kal. Martiis A. MDCCLXIV.</p>
             
            <p n="pr6.2">Michael Angelus Morei Arcadiae Custos Generalis.</p>
             
         </div>
         <div type="prosa-imprimatur">
            <head>IMPRIMATUR.</head>
            <p n="pr7.1">
               <abbr>Fr.</abbr> 
               <abbr>Thom.</abbr> 
               <abbr>August.</abbr> Ricchinius Sacri Palatii Apostolici <abbr>Magist.</abbr> 
               <abbr>Ord.</abbr> 
               <abbr>Praed.</abbr>
            </p>
             </div>
         <div type="poesis-elegia" met="elegiacum">
            <head>AD RAYMUNDUM CUNICHIUM 
            Suum olim Magistrum 
            <lb/> BERNARDUS ZAMAGNA. 
            ELEGIA. 
         </head>
            <l n="pr8.1">Qui cuncta ingenio Naturae arcana sagaci 
            </l>
             
            <l n="pr8.2">Scrutari, et doctis prodere carminibus </l>
             
            <l n="pr8.3">Primores egit vatum, praestantia coetus</l>
             
            <l n="pr8.4">Palladii et coetus lumina Apollinei; </l>
             
            <l n="pr8.5">Idem, quando imos summis adjungere gaudet, </l>
             
            <l n="pr8.6">Urereque admotis cuncta solet foculis, </l>
             
            <l n="pr8.7">Idem laudis amor <sic resp="#NJ">meme</sic>, Raymunde, coëgit, </l>
             
            <l n="pr8.8">Errantem in Pindi vertice laurigero,  
            </l>
             
            <l n="pr8.9">Venari, captamque istuc tibi mittere nostram, </l>
             
            <l n="pr8.10">Quamquam erat agrestis, quamquam erat horridula, </l>
             
            <l n="pr8.11">Nescio quam solis latitantem in rupibus Echo.</l>
             
            <l n="pr8.12">Quamquam erat: haud etenim jam reor horridulam, </l>
             
            <l n="pr8.13">Esse nec agrestem nimium. quippe ipse lepore </l>
             
            <l n="pr8.14">Quo potui, quem mi Phoebus habere dedit, </l>
             
            <l n="pr8.15">Omni illam cultu ornavi: ceu sedula mater, </l>
             
            <l n="pr8.16">Cui matura viro jam sedet unigena </l>
             
            <l n="pr8.17">Nata domi, quacumque potest juvat arte, venusta </l>
             
            <l n="pr8.18">Ut magis et cupidis grata sit illa procis: </l>
             
            <l n="pr8.19">Jamque hoc jamque illo contextam flore corollam </l>
             
            <l n="pr8.20">Ipsa suo secum multa movens animo </l>
             
            <l n="pr8.21">Crinibus aureolis nunc addit, nunc, eadem se</l>
             
            <l n="pr8.22">Culpat, et in propria dote nitere sinit. </l>
             
            <l n="pr8.23">Huic nihil, aut paullum cessit mea cura; peperci</l>
             
            <l n="pr8.24">Ulli nec studio, quo magis atque magis </l>
             
            <l n="pr8.25">Per te illa in lucem prodire venustula quiret,</l>
             
            <l n="pr8.26">Et procul Eoos et petere Hesperios, </l>
             
            <l n="pr8.27">Saevaque mordacis convicia spernere vulgi</l>
             
            <l n="pr8.28">Felix, judicio satque probata tuo; </l>
             
            <l n="pr8.29">Auspice quo nostrae primum crevere Camoenae, 
         </l>
             
            <l n="pr8.30">Ac sibi fors aliquod promeruere decus. </l>
             
            <l n="pr8.31">Nam neque me laurus, nec Pieria Hippocrene, 
         </l>
             
            <l n="pr8.32">Non Musae, ac soboles Gorgonos ales equus </l>
             
            <l n="pr8.33">Aut quidquam juvere, juvare aut denique possent,</l>
             
            <l n="pr8.34">Ni mihi tute fores duxque comesque viae </l>
             
            <l n="pr8.35">Aonas in montes. tua per vestigia durum</l>
             
            <l n="pr8.36">Conabar tremulis vincere iter pedibus </l>
             
            <l n="pr8.37">Paullatim adrepens ad Hyanteum Parnassum,</l>
             
            <l n="pr8.38">Antraque Nympharum garrula carminibus. </l>
             
            <l n="pr8.39">o antra! o Helicon! o flumina sancta! quis inter</l>
             
            <l n="pr8.40">Musarum sistat me cupidum thyasos? </l>
             
            <l n="pr8.41">Lauro quis frontem cingat Parnasside? vos o 
         </l>
             
            <l n="pr8.42">Hunc per ego, Musae, deprecor, hunc comitem,</l>
             
            <l n="pr8.43">Qui lateri <sic resp="#NJ">adsistitit</sic>, quo non mihi carior alter,</l>
             
            <l n="pr8.44">Quo nusquam vobis alter amabilior,</l>
             
            <l n="pr8.45">Accipite ingressum me vestrae in limina sedis, 
         </l>
             
            <l n="pr8.46">Et mihi Castalia cingite fronde comas.</l>
             
            <l n="pr8.47">Nec tamen ipse ausim deposcere praemia, quae jam</l>
             
            <l n="pr8.48">Iris, et algentis visa sub axe poli </l>
             
            <l n="pr8.49">Vati Aurora suo<note xml:id="ftn1" place="foot" n="1"> Carolus Nocetius <abbr>S. J.</abbr> vulgavit duo preclara poëmata alterum <name>de Iride </name>, alterum <name>de Aurora Boreali,</name>
               </note>
             retulit; vel qui dabit illi<note xml:id="ftn2" place="foot" n="2"> Antonius Ambrosius <abbr>S. J.</abbr> habet in manibus poëma perquam elegans <name>de cultu citrorum.</name>
               </note>
            </l>
             
            <l n="pr8.50">Calliope, Hesperidum qui nemora et syluas </l>
             
            <l n="pr8.51">Felices citro sylvas nemora aurea cantat </l>
             
            <l n="pr8.52">Arni dilectus Najasin ac Tiberis:<note xml:id="ftn3" place="foot" n="3"> Josephus Mazzolarius <abbr>S. J.</abbr> propediem editurus est in lucem poëma sane luculentum <name>de vi electrica.</name>
               </note> 
            </l>
             
            <l n="pr8.53">Non itidem quae digna manent te dona, Lucreti </l>
             
            <l n="pr8.54">Cui furor, et dulces Virgilii veneres, </l>
             
            <l n="pr8.55">Et bona, quae magnis dat sparsim rara poëtis </l>
             
            <l n="pr8.56">Phoebus, cuncta uni sunt data; uti doceas </l>
             
            <l n="pr8.57">Fulguraque excitosque ignes strepitumque ictusque. 
         </l>
             
            <l n="pr8.58">Et si quae prodit mira alia atque alia </l>
             
            <l n="pr8.59">Nomen ab electro clarum quae machina duxit. </l>
             
            <l n="pr8.60">Te septemgemino vertice Roma probat, </l>
             
            <l n="pr8.61">Ac veterem eloquii sibi fors promittit honorem.</l>
             
            <l n="pr8.62">Qualem olim Augusto sceptra tenente habuit. </l>
             
            <l n="pr8.63">Salvete o vates vatum decus! o mihi mollem </l>
             
            <l n="pr8.64">Reddite vos Phoebum, vos facite Aonides </l>
             
            <l n="pr8.65">Me quoque respiciant vestigia nota sequentem</l>
             
            <l n="pr8.66">Illius, qui <sic resp="#NJ">meme</sic> institit in nemora </l>
             
            <l n="pr8.67">Ducere florentis Pindi. atqui fausta dedere</l>
             
            <l n="pr8.68">Signa deae: primus jam labor haud cecidit </l>
             
            <l n="pr8.69">Irritus. en nostris plaudit conatibus Echo</l>
             
            <l n="pr8.70">Educta e latebris lumen in Aonium. </l>
             
            <l n="pr8.71">Ah quid agis? plausus non hic mihi debitus; ista</l>
             
            <l n="pr8.72">Non mihi, verum illi laus tribuenda viro, </l>
             
            <l n="pr8.73">Cujus ego auspiciis quidquid nunc carmine possum,</l>
             
            <l n="pr8.74">Vel potui, posthac vel potero, tribuam. </l>
             
            <l n="pr8.75">Omnia enim, Raymunde, tua; a te cuncta profecta,</l>
             
            <l n="pr8.76">Ad te unum pariter cuncta opus ut redeant. </l>
             
            <l n="pr8.77">Si qua mihi hinc veniet, non est mea; gloria tota</l>
             
            <l n="pr8.78">Illa tua est, illam si veniet referam. </l>
             
            <l n="pr8.79">Qualis qui rarae per curva foramina terrae</l>
             
            <l n="pr8.80">Perque sinus caecos humor ab Oceano </l>
             
            <l n="pr8.81">Insinuat sese, paullatim et factus aquae fons </l>
             
            <l n="pr8.82">Muscoso rupis prosilit e silice, </l>
             
            <l n="pr8.83">Atque aliis per iter lymphis augetur, et amnis </l>
             
            <l n="pr8.84">Magnus alie magno flumine Naïadas; </l>
             
            <l n="pr8.85">Multas ille licet per gentes, multa per arva </l>
             
            <l n="pr8.86">Actus multiplici errore viae properet;  </l>
             
            <l n="pr8.87">Rursus ad Oceanum declivi gurgite fertur </l>
             
            <l n="pr8.88">Et magno acceptas foenore reddit aquas. </l>
             
            <l n="pr8.89">Tu modo ne spernas. utinam natura dedisset </l>
             
            <l n="pr8.90">Mi vires; tardus non ego te sequerer </l>
             
            <l n="pr8.91">Avia lustrantem Pindi juga; nec tibi certe </l>
             
            <l n="pr8.92">Dedecori haec umquam nostra Thalia foret: </l>
             
            <l n="pr8.93">Parva sed ingenti patris se conderet umbra;</l>
             
            <l n="pr8.94">Parva sub ingenti, non tamen illa minus </l>
             
            <l n="pr8.95">Et culta et florens; quamvis tu carmina condis, </l>
             
            <l n="pr8.96">Concita queis iterum saxa coire queant </l>
             
            <l n="pr8.97">Thebarum in muros, stupefactaque flumina cursum </l>
             
            <l n="pr8.98">Sistere, et auritis frondibus annuere </l>
             
            <l n="pr8.99">Per Rhodopen sylvae reptantes, per gelidum Hemum,  
         </l>
             
            <l n="pr8.100">Leniri ac virides Eumenidum colubrae. </l>
             
            <l n="pr8.101">Testes Parrhasiae nutantes vertice lauri.</l>
             
            <l n="pr8.102">Dum Latia cantas Arcas in Arcadia. </l>
             
            <l n="pr8.103">Cur tamen (heu raptum Musis decus!) haec premis atra</l>
             
            <l n="pr8.104">Sic male nocte? nigris cur regis in latebris </l>
             
            <l n="pr8.105">Abdita, nec luci donas? sperabat Homerus,</l>
             
            <l n="pr8.106">Dum comes it magno Virgilio Elysias </l>
             
            <l n="pr8.107">Per valles, Latia per te procedere palla</l>
             
            <l n="pr8.108">Junctum Anchisiadi Dardanio Aeacidem </l>
             
            <l n="pr8.109">Visurum, et Laërtiaden. tibi serta parabant</l>
             
            <l n="pr8.110">Pulchraque Briseis, fidaque Penelope; </l>
             
            <l n="pr8.111">Spectabatque alto gaudens te Pallas Olympo, </l>
             
            <l n="pr8.112">Ac Thetis in flavum Tibrin agebat equos: </l>
             
            <l n="pr8.113">At nunc moerentesque dolent, frustrataque per te </l>
             
            <l n="pr8.114">Vota timent, Latiumque utraque diva fugit. </l>
             
            <l n="pr8.115">Dii meliora! abiit nondum spes; quin mage crescit. </l>
             
            <l n="pr8.116">En exoratus jam mihi Pegasidum </l>
             
            <l n="pr8.117">Munera, jam Charitum spondes, queis tuta sit Echo,</l>
             
            <l n="pr8.118">Vivere et innumeras possit Olympiadas. </l>
             
            <l n="pr8.119">Gaude Echo, o Siculi lusus gaudete poëtae,</l>
             
            <l n="pr8.120">Palladia et Graji carmina Battiadae: </l>
             
            <l n="pr8.121">Ingens partus honor vobis, multa addita formae </l>
             
            <l n="pr8.122">Gratia; jam nusquam est, si quod erat, vitium.</l>
             
            <l n="pr8.123">Gaudia cur differs, pater optime? prodeat Echo;</l>
             
            <l n="pr8.124">Prodeat at Musis facto beata tuis.</l>
             </div>
      </front>
      <body>
         
         <div type="poesis-epica" met="hexameter">
            <pb n="1"/>
            <div n="1" type="poesis-liber" met="hexameter">
               <head>BERNARDI ZAMAGNE E SOCIETATE JESU <lb/> ECHO. 
            Liber Primus.
         </head>
               <l n="1.1">Cur sonitus referant missos, cur muta loquantur </l>
             
               <l n="1.2">Et nemora et rupes; quo rerum foedere possit </l>
             
               <l n="1.3">Inventas Echo formari haud visa per artes, </l>
             
               <l n="1.4">Atque hominum vanis illudere vocibus aures, </l>
             
               <l n="1.5">Hinc canere, et partem naturae hanc pandere versu </l>
             
               <l n="1.6">Incipiam. Vos o Musae, Jovis aurea proles, </l>
             
               <l n="1.7">Aonio faciles adsitis vertice; tuque </l>
             
               <l n="1.8">Phoebe pater, cui saepe altis e montibus Echo </l>
             
               <l n="1.9">Reddidit extremas voces, seu carmine Daphnen </l>
             
               <l n="1.10">Concelebras, pueri seu tristia funera luges </l>
             
               <l n="1.11">Oebalii, scriptamque iteras in flore querelam, </l>
             
               <l n="1.12">Huc ades o, verasque simul da pandere causas, </l>
             
               <pb n="2"/>
               <l n="1.13">Occultasque doce leges. tu carminis auctor, </l>
             
               <l n="1.14">Tu linguam informas vatum, praebesque colores </l>
             
               <l n="1.15">Verborum omnigenos; queis caeca atque horrida rerum </l>
             
               <l n="1.16">Cuncta nitent, ridentque novo perfusa lepore. </l>
             
               <l n="1.17">Nec minus; et vestras celsis de rupibus Echo </l>
             
               <l n="1.18">Si voces audit, Nymphae, auditasque remittit; </l>
             
               <l n="1.19">Ferte omnes Dryadesque pedem celeresque Napeae: </l>
             
               <l n="1.20">Ignarumque viae caeca in penetralia vatem </l>
             
               <l n="1.21">Ducite; ubi vestrae vestigia certa sororis </l>
             
               <l n="1.22">Inveniam pariter victor, visamque reperta: </l>
             
               <l n="1.23">Haud solus; mecum sed enim mea maxima cura </l>
             
               <l n="1.24">Ille adsit, primus qui me conscendere Pindum </l>
             
               <l n="1.25">Jussit, et Aonias trepidantem duxit ad undas, </l>
             
               <l n="1.26">Dulcis amore parens atque idem sanguine frater. </l>
             
               <l n="1.27">Ergo age sis, o Marce, sinit sed publica quantum </l>
             
               <l n="1.28">Cura, affer vacuam nostra haec ad carmina mentem. </l>
             
               <l n="1.29">Cum meat ac tenues tranat vox aëris oras, </l>
             
               <l n="1.30">Corpora si medio nacta est obstantia cursu, </l>
             
               <l n="1.31">Vi subito resilit, qua contra nititur, aequa. </l>
             
               <l n="1.32">Nec tamen hinc sonitus omnes vocemque remissam </l>
             
               <l n="1.33">Esse putes Echo; rauco cum murmure saepe </l>
             
               <l n="1.34">Pulsa sonant saxa, et gemitu nemora alta resultant, </l>
             
               <l n="1.35">Ingenti. ferit illa quidem vox ilicet aures, </l>
             
               <l n="1.36">Sed tamen indistincta venit confusaque gliscit, </l>
             
               <l n="1.37">Nec servare modos nec scit simulare loquentem. </l>
             
               <l n="1.38">Hoc sit ubi sonitus, latebrosa illapsus in antra </l>
             
               <pb n="3"/>
               <l n="1.39">Terrarumque specus sinuosaque viscera, bombis </l>
             
               <l n="1.40">Omnia et horrisono complet cava saxa fragore. </l>
             
               <l n="1.41">Longe alia est, proprio resonans quae dicitur Echo </l>
             
               <l n="1.42">Nomine, reflexae ratio naturaque vocis. </l>
             
               <l n="1.43">Scilicet illa, viae certo si tramite distat, </l>
             
               <l n="1.44">Singula verba refert, numerosque ex ordine eosdem </l>
             
               <l n="1.45">Reddit, et assimili frustratur imagine verbi. </l>
             
               <l n="1.46">At tibi, quam Nymphae pateat vocalis origo, </l>
             
               <l n="1.47">Sunt quaedam discenda prius, studioque notanda </l>
             
               <l n="1.48">Pervigili, et series repetenda est altius omnis.</l>
             
               <l n="1.49">Principio maria ac terras circumfluus aër </l>
             
               <l n="1.50">Ambit, et immenso complectitur omnia tractu </l>
             
               <l n="1.51">Diffusus late. tenui qui corpore sese </l>
             
               <l n="1.52">Corporibus miscet cunctis, variasque movetur </l>
             
               <l n="1.53">Incitus interdum in partes: vis unde repente </l>
             
               <l n="1.54">Exoritur Boreae, Zephyrique tepentis, et Euri, </l>
             
               <l n="1.55">Atque aliae ventorum animae. fremitu aestuat idem </l>
             
               <l n="1.56">Interdum, tremulum minimis ubi partibus ictu </l>
             
               <l n="1.57">Ex aliquo motum accepit; nec cedere suevit </l>
             
               <l n="1.58">Ille loco tamen, atque alias petere incitus oras. </l>
             
               <l n="1.59">Quippe ubi confligunt duo corpora viribus acta </l>
             
               <l n="1.60">Oppositis, non illa suis concussa tremiscunt </l>
             
               <l n="1.61">Particulis tantum; sed enim, circum undique fusum </l>
             
               <l n="1.62">Quem docui, proprio faciunt tremere aëra motu </l>
             
               <l n="1.63">Certos in gyrum ad fines, et tempore certo. </l>
             
               <l n="1.64">Haud aliter quam per ripas aut litora fusi</l>
             
               <pb n="4"/>
               <l n="1.65">Cum pueri instantes ludo stagnantia ponti </l>
             
               <l n="1.66">Caerula vel fluvios gaudent pulsare lapillis, </l>
             
               <l n="1.67">Continuo motae crispat se circulas undae; </l>
             
               <l n="1.68">Ille quidem angustus; post alter latior extra </l>
             
               <l n="1.69">Tenditur; ac subito major generatur ab illo </l>
             
               <l n="1.70">Alter, et huic etiam proles sua nascitur usque </l>
             
               <l n="1.71">Major, et exterior; motus dum desinat omnis, </l>
             
               <l n="1.72">Rursus et aequatis sternant sese aequora rugis. </l>
             
               <l n="1.73">Ergo omnis natura soni repetendaque causa </l>
             
               <l n="1.74">Aëris e moti fremitu, diversus in illo </l>
             
               <l n="1.75">Qui fit diverso tremuli pro corporis ictu. </l>
             
               <l n="1.76">Est tamen ingenti qui motas impete ferri, </l>
             
               <l n="1.77">Et longe mutare locum velit aëris undas, </l>
             
               <l n="1.78">Auditur quoties sonitus. <sic>nam que</sic> omnia vitra  </l>
             
               <l n="1.79">Dissiliunt vulgo, concussaque tecta domorum, </l>
             
               <l n="1.80">Eductaeque tremunt moles, et maxima templa, </l>
             
               <l n="1.81">Bellica ubi magno reboant tormenta fragore. </l>
             
               <l n="1.82">Quod non accideret, celeri nisi turbine massa </l>
             
               <l n="1.83">Aërea obstantes longe propulsa fenestras </l>
             
               <l n="1.84">Tunderet, inque omnes vellet penetrare recessus. </l>
             
               <l n="1.85">Sed licet interdum hoc fiat, tamen excitus auris </l>
             
               <l n="1.86">Sentitur plerumque sonus, quin aura feratur </l>
             
               <l n="1.87">Garrula in adversas violento flumine partes. </l>
             
               <l n="1.88">Nec vero est quidquam, nullo quamquam incita fluctu </l>
             
               <l n="1.89">Illa ruat mutetque locum, propellere vitra </l>
             
               <l n="1.90">Cur nequeat, tantoque tremens percellere plagae </l>
             
               <pb n="5"/>
               <l n="1.91">Protelo, ut mirum non sit compage soluta </l>
             
               <l n="1.92">Si quando videas dissolvi disque gregari. </l>
             
               <l n="1.93">Nam tanto validos magis aura reciprocat ictus, </l>
             
               <l n="1.94">Horrendus quanto fragor altius insonat auri. </l>
             
               <l n="1.95">Forsitan et quaeras, tanta qui stantia contra </l>
             
               <l n="1.96">Corpora vi pulsat, quam se citus aëra portet </l>
             
               <l n="1.97">Per liquidum sonitus? possitne tot ampla viarum </l>
             
               <l n="1.98">In spatia immanesque brevi se fundere tractus </l>
             
               <l n="1.99">Tempore, quot nitidi lux assolet aurea Phoebi? </l>
             
               <l n="1.100">Ille licet partes propere se fundat in omnes, </l>
             
               <l n="1.101">Non tamen et cursu volucrem contendere contra </l>
             
               <l n="1.102">Audeat aërio lucem. namque ocyor illa </l>
             
               <l n="1.103">Tantum ibit, quantum nec Rhesi cursus equorum,  </l>
             
               <l n="1.104">Aeacidae aut magni, nec nuncius ille Tonantis </l>
             
               <l n="1.105">Tardigradae vincit gressum testudinis ales. </l>
             
               <l n="1.106">Ac, ne vana putes me somnia fingere vatum, </l>
             
               <l n="1.107">Aspice, cum caelum sese caligine texit, </l>
             
               <l n="1.108">Nimborumque atra residens in nocte deum rex 
            </l>
             
               <l n="1.109">Fulmina molitur, quanto saeva ante videntur </l>
             
               <l n="1.110">Fulguraque, et validis elisi e nubibus ignes, </l>
             
               <l n="1.111">Quam tonitru terrere queat mortalia corda . </l>
             
               <l n="1.112">Hoc etiam, ignarum fallarit ne verba, monebo </l>
             
               <l n="1.113">Praeterea. non omne solet, dicique sonorum </l>
             
               <l n="1.114">Corpus amat, pinguem possit quod in aëre quendam </l>
             
               <l n="1.115">Confusumque sonum impresso generare tremore. </l>
             
               <l n="1.116">Qualem saepe ciet per scrupea saxa moratur</l>
             
               <pb n="6"/>
               <l n="1.117">Cum fons, et montis de vertice volvitur; aut cum </l>
             
               <l n="1.118">Advenit, et scopulis illisa refunditur unda </l>
             
               <l n="1.119">Oceani, imbriferis agitur dum flatibus Austri. </l>
             
               <l n="1.120">Illa sonora tibi sint tantum corpora, quorum </l>
             
               <l n="1.121">Tempore nonnullo genitus perdurat ab ictu </l>
             
               <l n="1.122">Impulsuve fragor, venit et distinctus ad aures, </l>
             
               <l n="1.123">Et certos retinet numeros certumque tenorem . </l>
             
               <l n="1.124">Illud postremo est memori tibi mente tenendum </l>
             
               <l n="1.125">Cum fusus quacumque sonus reflectitur, aequus </l>
             
               <l n="1.126">Angulus est ferme, jactae quem linea vocis </l>
             
               <l n="1.127">Impingens, et quem signat procul ipsa repulsa </l>
             
               <l n="1.128">Corpore ab obstanti. non hac magis utilis ulla </l>
             
               <l n="1.129">Non lex certa magis; solis cui stamina parent, </l>
             
               <l n="1.130">Cui rerum celeri quidquid reflectitur ictu </l>
             
               <l n="1.131">Et raptim inversa fertur regione viarum. </l>
             
               <l n="1.132">His animadversis, recto te tramite ducam </l>
             
               <l n="1.133">Secretos in rerum adytus, certisque docebo </l>
             
               <l n="1.134">Indiciis, quae sit vocis natura latentis, </l>
             
               <l n="1.135">Quaeque datae leges. Tecum juvat ardua ferri </l>
             
               <l n="1.136">In loca, et intacta <sic resp="#NJ">decerpare</sic> fronde coronam </l>
             
               <l n="1.137">Castalio in luco; lymphis juvat ora petitis</l>
             
               <l n="1.138">Gorgoneo e rivo et Hyantea Aganippe </l>
             
               <l n="1.139">Spargere. jam laetis plaudit mihi vocibus Echo, 
         </l>
             
               <l n="1.140">Vocalesque fremunt valles et flumina Pindi.</l>
             
               <l n="1.141">Edico incipiens, apta nisi praedita forma, 
         </l>
             
               <l n="1.142">Leviaque, et liquido fuerint magis aëre dura </l>
             
               <pb n="7"/>
               <l n="1.143">Corpora, quae tremulas feriat vox missa per auras, </l>
             
               <l n="1.144">Nequicquam speres audire loquentia; quamvis </l>
             
               <l n="1.145">Stentoreo vastam rumpas de pectore vocem. </l>
             
               <l n="1.146">Nam tibi nil Echo cum sit, nisi vocis imago </l>
             
               <l n="1.147">Reddita, uti redeat, pars illa resistere debet </l>
             
               <l n="1.148">Corporis impulsi; nec mollis cedere plagis, </l>
             
               <l n="1.149">Aut dare terga fugae, sed niti et pellere contra. </l>
             
               <l n="1.150">Nec vero obliquet sese, vox tramite eodem </l>
             
               <l n="1.151">Ut redeat quo se veniens tulit; ulla regressum </l>
             
               <l n="1.152">Nec rectum vetet asperitas, et viribus aequis </l>
             
               <l n="1.153">Singulae agant partes et certo foedere pugnent. </l>
             
               <l n="1.154">Nonne vides? cum recta vitro lux aurea plano </l>
             
               <l n="1.155">Incidit, haud alio quoquam se calle repulsa </l>
             
               <l n="1.156">Flectit agens, quam quo primum tulit obvia sese. </l>
             
               <l n="1.157">Si rudis at fuerit facies atque aspera vitri </l>
             
               <l n="1.158">Oppositi, non illa viā se rursus eadem </l>
             
               <l n="1.159">Pulsa refert, speciem nec missam in lumine pingit </l>
             
               <l n="1.160">Turbata et late aërias dispersa per oras. </l>
             
               <l n="1.161">Illa igitur, justo quae tractu cumque sonoris </l>
             
               <l n="1.162">Corporibus distant, fuerint si levia fronte </l>
             
               <l n="1.163">Duraque sat loca, continuo tibi reddere magna </l>
             
               <l n="1.164">Non sine laetitia missas mirabere voces. </l>
             
               <l n="1.165">Idcirco atque aedes atque urbis moenia, quamvis </l>
             
               <l n="1.166">Stipata tellure intus sint plena, sine ullis </l>
             
               <l n="1.167">Fornicibus, clarum reddunt impulsa sonorem.  </l>
             
               <l n="1.168">Sic etiam, licet antra absint saxisque cavati</l>
             
               <pb n="8"/>
               <l n="1.169">Anfractus, rupes et propter flumina ripae </l>
             
               <l n="1.170">Gramineae vocem referunt, si quando per altos </l>
             
               <l n="1.171">Venator montes magnis clamoribus instans </l>
             
               <l n="1.172">Palantes revocat socios; vel rupe sub alta </l>
             
               <l n="1.173">Argutus vacuas cantat frondator ad auras. </l>
             
               <l n="1.174">Quin undam sese interdum vocalis in ipsam </l>
             
               <l n="1.175">Abdere Nympha solet. vidi tellure sub ima </l>
             
               <l n="1.176">Effossos alte puteos ita saepe loquaces, 
            </l>
             
               <l n="1.177">Ut tenui quoque verba sono prolata referrent </l>
             
               <l n="1.178">Haud distincta minus, soleant quam garrula saxa. </l>
             
               <l n="1.179">Non tamen et structis fuerint si desuper illi </l>
             
               <l n="1.180">Fornicibus clausi, tectorum aut imbrice, voces </l>
             
               <l n="1.181">Aëra per tremulum reddent. namque ille superne, 
            </l>
             
               <l n="1.182">Ni fallor ni vana animo sententia edit, 
            </l>
             
               <l n="1.183">Qui redit a tecto, redeuntem turbat ab undis </l>
             
               <l n="1.184">Ante sonus, quam se puteo citus efferat alto; </l>
             
               <l n="1.185">Atque adeo oppositis pereunt occursibus ambo. </l>
             
               <l n="1.186">Sub dio, puroque habeant versa ostia caelo </l>
             
               <l n="1.187">Est opus, ut reduci pateat via tuta, neque ulli </l>
             
               <l n="1.188">Occurrens resona solus dominetur in aura.  </l>
             
               <l n="1.189">Jamque age quo pacto feriat vox missa necesse est </l>
             
               <l n="1.190">Corpus, uti rursum redeat tibi calle remenso, </l>
             
               <l n="1.191">Expediam; et claro, quantum licet, omnia versu </l>
             
               <l n="1.192">Dicere conabor. neque enim florentibus hortis, </l>
             
               <l n="1.193">Pallentes violas et flavicomos hyacintos, </l>
             
               <l n="1.194">Thessala vel Tempe, biferique rosaria Pesti </l>
             
               <pb n="9"/>
               <l n="1.195">Nunc canimus; nec, purpureum quum cornibus aureis </l>
             
               <l n="1.196">Annum aperit taurus, jamque horrida bruma recessit, </l>
             
               <l n="1.197">Sedibus ut Florae e tepidis levis aura Favoni </l>
             
               <l n="1.198">Evolet, ac teneras inter strepitantibus alis </l>
             
               <l n="1.199">Luxuriet frondes, jam nec fera flamina Cauri,  </l>
             
               <l n="1.200">Saeva nec hiberni metuentes frigora caeli. </l>
             
               <l n="1.201">Talia non magnus labor est ornare; fluuntque </l>
             
               <l n="1.202">Pierio de fonte sui ceu sponte colores </l>
             
               <l n="1.203">Queis niteant, vocesque suae. sed non tamen idem </l>
             
               <l n="1.204">Omnibus est cultus rebus; nec Phoebus eodem </l>
             
               <l n="1.205">Ornatu semper gaudet procedere: fronte </l>
             
               <l n="1.206">Ille solet nivea neglectos ferre capillos, </l>
             
               <l n="1.207">Dum graditur solus juga per florentia Cynthi; </l>
             
               <l n="1.208">Nec minus est ideo pulcher. non culta placere </l>
             
               <l n="1.209">Multa solent; in rebus inest sua saepe voluptas. </l>
             
               <l n="1.210">Quare, inculta licet tibi sint, mea pectore dicta. </l>
             
               <l n="1.211">Conde memor. Si forte jacis tute ipse sonorem, </l>
             
               <l n="1.212">Redditaque <sic resp="#NJ">expestas</sic> missae solatia vocis; </l>
             
               <l n="1.213">Ne vel nulla tibi, tenuis vel concinat Echo, 
            </l>
             
               <l n="1.214">Sic opus est contra positum vox jacta feratur </l>
             
               <l n="1.215">In corpus, major non hac non angulus illac </l>
             
               <l n="1.216">Ut veniat rectusque minus. tum pulsa recurret </l>
             
               <l n="1.217">Facta prius relegens vestigia; tum tibi sese </l>
             
               <l n="1.218">Fida viam carpens quo missa est tramite <sic resp="#NJ">redder</sic>. </l>
             
               <l n="1.219">At si, aliquam in partem vergens, obliqua meabit </l>
             
               <l n="1.220">Corpus ad oppositum; post flexum. devia curret, 
            </l>
             
               <pb n="10"/>
               <l n="1.221">Crusque alias aliud longe protendet in oras, </l>
             
               <l n="1.222">Atque tua digressa procul secedet ab aure. </l>
             
               <l n="1.223">Illa etenim appulsus ratio ratioque repulsus, </l>
             
               <l n="1.224">Quam docui aequalem ferme, sic tendere cogit, </l>
             
               <l n="1.225">Et reducem vel calle alio vel mittit eodem: </l>
             
               <l n="1.226">Calle alio, obliquam cum sese appellit; eodem, 
            </l>
             
               <l n="1.227">Corpora cum rectae similis ferit obvia normae. </l>
             
               <l n="1.228">Aspice odoratos tubulis inclusa per hortos </l>
             
               <l n="1.229">Telegoni seu forte jugis, seu Tiburis udi, </l>
             
               <l n="1.230">Cum Pario e labro salit unda, atque emicat alte </l>
             
               <l n="1.231">Prosiliens; quo recta magis sese efferet illa, </l>
             
               <l n="1.232">In caput acta suum magis hoc, vicinior usque, </l>
             
               <l n="1.233">Decidet. obliquo sed cum sese ardua cursu </l>
             
               <l n="1.234">Tollit agens, patrio rediens a fonte recedit, </l>
             
               <l n="1.235">Cruraque distendit late, subitaque tuentes </l>
             
               <l n="1.236">Excipit incautos lapsarum aspergine aquarum. </l>
             
               <l n="1.237">Non tu igitur vocem, quae longe a corpore levi </l>
             
               <l n="1.238">Pellitur, obliquo veniens quod perculit ictu, </l>
             
               <l n="1.239">Verum alii excipient diversa in parte morantes, </l>
             
               <l n="1.240">Qua rediens fertur. sic et Thaumantias Iris, </l>
             
               <l n="1.241">Quamquam illam quaeras oculis vigilantibus olim, </l>
             
               <l n="1.242">Obtutus fugit usque tuos; cum parte videndam </l>
             
               <l n="1.243">Interea ex alia haud longe spectantibus alma </l>
             
               <l n="1.244">Praebet se multis, adverso et sole coruscat </l>
             
               <l n="1.245">Versicolor chlamyde in picta. namque, angulus ut se </l>
             
               <l n="1.246">Luminis immutat positu spatioque locorum </l>
             
               <pb n="11"/>
               <l n="1.247">Mutato, sic nulla vident, sive illius ora 
         </l>
             
               <l n="1.248">Diversi diversa, eademque haud omnibus ardet. </l>
             
               <l n="1.249">Hinc erit , ut summis in collibus edita moles, </l>
             
               <l n="1.250">Illa quidem levisque adversaque, non tamen ulla </l>
             
               <l n="1.251">Verba tibi reddat, si valle humilique locatus </l>
             
               <l n="1.252">In campo, studio voces jactabis inani. </l>
             
               <l n="1.253">Tunc missa oblique veniet vox, atque remissa </l>
             
               <l n="1.254">Oblique invento discedet ab objice, et, auras </l>
             
               <l n="1.255">Te super alta secans, caeli ad convexa volabit; 
            </l>
             
               <l n="1.256">Seque magis tanto attollet, depressior ille </l>
             
               <l n="1.257">Quanto campus erit, primum sonus unde profectus, </l>
             
               <l n="1.258">Alta pete; incipiet geminos conjungere calles </l>
             
               <l n="1.259">Linea vocalis; rectum os tibi garrula Nympha </l>
             
               <l n="1.260">Obvertet, vocemque ipsas immittet in aures. </l>
             
               <l n="1.261">Nec vero vocem dicas sonitumque futurum </l>
             
               <l n="1.262">Exiguum, siquidem tantum resonabilis Echo </l>
             
               <l n="1.263">Auditur recto ad corpus cum calle sonorum </l>
             
               <l n="1.264">Linea vocalis refugit; quando unica recto </l>
             
               <l n="1.265">Calle refert sese, atque eadem tenuissima, et ictum </l>
             
               <l n="1.266">Quam minimum portans. Curvae non ambitus auris </l>
             
               <l n="1.267">Est adeo angustus; non vox ita partibus expers, </l>
             
               <l n="1.268">Ut non haec volitans plures, ceu stamina, sese </l>
             
               <l n="1.269">Dividat in partes, tanto quae deinde ferantur  </l>
             
               <l n="1.270">Distantes inter se tractu, ut sensibus omnes, </l>
             
               <l n="1.271">Cum veniunt, rectae et prorsus videantur eaedem: </l>
             
               <l n="1.272">Ille autem plures ut non concludere cales</l>
             
               <pb n="12"/>
               <l n="1.273">Particulas gyro queat atque immittere claustris, </l>
             
               <l n="1.274">Nonne etiam plures introrsum pupula solis </l>
             
               <l n="1.275">Admittit radios diversa e parte reflexos, 
            </l>
             
               <l n="1.276">Quamquam aditus pateat brevior? non saepe videmus </l>
             
               <l n="1.277">Et virides et purpureos errare colores, </l>
             
               <l n="1.278">Cum vario gaudet mens unā percita visu? </l>
             
               <l n="1.279">Praeterea dum pulsa redit vox, aëra in orbem </l>
             
               <l n="1.280">Tunc etiam ad certos fuso sit murmure fines. </l>
             
               <l n="1.281">Unde tibi et sociis, qui circum forte sedentes </l>
             
               <l n="1.282">Herboso in tumulo recubant, vox sufficit una, 
            </l>
             
               <l n="1.283">Auditurque eadem parvo discrimine cunctis. </l>
             
               <l n="1.284">Sed neque me terret, sublimi in colle moranti </l>
             
               <l n="1.285">Aut alta in ripa, torrens ubi subter hiatu </l>
             
               <l n="1.286">Effugit abrupto, quod saepe e vallibus imis </l>
             
               <l n="1.287">Eque ipso resonat fundo reparabilis Echo, </l>
             
               <l n="1.288">Quominus affirmem saxis impingere vocem </l>
             
               <l n="1.289">Tum rectam, et contra obnixus defendere pergam. 
            </l>
             
               <l n="1.290">Namque sat est, subter resonantia corpora stare </l>
             
               <l n="1.291">Non directa solo, sed sic inflexa superne </l>
             
               <l n="1.292">Atque in te conversa, ut non nisi rectus utrinque </l>
             
               <l n="1.293">Angulus existat, quem linea vocis ab alto </l>
             
               <l n="1.294">Efficit adveniens infra, pariterque recedens </l>
             
               <l n="1.295">Ipsa suum per iter. Quod si loca praedita forma </l>
             
               <l n="1.296">Diversa fuerint in vallibus, omnia circum </l>
             
               <l n="1.297">Muta, nec impulsae rupes clamore resultant, </l>
             
               <l n="1.298">Quamquam saepe voces Nympham. latet illa, nitenti </l>
             
               <pb n="13"/>
               <l n="1.299">Ceu latet in speculo, inferius quod pariete pronum </l>
             
               <l n="1.300">Pendet ab opposito, aut rectum; nec redditur inde </l>
             
               <l n="1.301">Missa tui species vultus tibi. vitrea contra </l>
             
               <l n="1.302">Sit tibi planities obversa, tuebere formam </l>
             
               <l n="1.303">Ipse tuam; et forsan, qualis Narcissus in undis </l>
             
               <l n="1.304">Cum sua conspexit geminum rutilantia sidus </l>
             
               <l n="1.305">Lumina purpureasque genas, te stultus amabis, 
            </l>
             
               <l n="1.306">Hortorumque intra vernabis septa novus flos. </l>
             
               <l n="1.307">Interea missae pateat via libera voci, </l>
             
               <l n="1.308">Arboreique absint rami, virgultaque densa, </l>
             
               <l n="1.309">Et segetum hirsutis horrescens campus aristis. </l>
             
               <l n="1.310">Vocem etenim laedunt rami, virgultaque laedunt, </l>
             
               <l n="1.311">Et laedunt segetes; meliusque recurrere multo </l>
             
               <l n="1.312">Illa solet, medium cum nil tale impedit auras. </l>
             
               <l n="1.313">Nec satis est ipsum, qui rectā in corpora tendit </l>
             
               <l n="1.314">Depulsura sonum, tremulum nullo aëra frangi </l>
             
               <l n="1.315">Objice, ni liber trepidet quoque proximus olli, </l>
             
               <l n="1.316">Excurratque aër. qui si tardetur et herbis </l>
             
               <l n="1.317">Haereat, arboribusve; simul retinebitur ille, </l>
             
               <l n="1.318">Nec celeri spatium poterit transmittere cursu, </l>
             
               <l n="1.319">Dum movet haerentem, secumque abducere tentat. </l>
             
               <l n="1.320">Hinc, medius si forte lacus stagnantibus undis </l>
             
               <l n="1.321">Immotisque aderit, vel serpens agmine leni </l>
             
               <l n="1.322">Amnis, et <sic resp="#NJ">objiectas</sic> lambens sine murmure ripas; </l>
             
               <l n="1.323">Clarior haud usquam vox missa redibit ad aures, </l>
             
               <l n="1.324">Longius aut sese tendet. juvat unda sonorem</l>
             
               <pb n="14"/>
               <l n="1.325">Diffusum, ripaeque juvant; et candida Nais </l>
             
               <l n="1.326">Saepe, repercussae vocis mirata leporem,  </l>
             
               <l n="1.327">Muscoso exsiluit thalamo; summoque decorum, </l>
             
               <l n="1.328">Caeruleis suspensa vadis, caput extulit amne. </l>
             
               <l n="1.329">Contra autem quae fusa locis circum undique clausis </l>
             
               <l n="1.330">Vox sonat, illa nequit distincta et clara reflecti, </l>
             
               <l n="1.331">At similis potius bombis. eademque theatris </l>
             
               <l n="1.332">Non aliam ob causam, circoque, inflexaque Xysti </l>
             
               <l n="1.333">Claustra forosque inter confuso murmure serpit, 
         </l>
             
               <l n="1.334">Pluribus illa locis ni quod simul advenit; et se </l>
             
               <l n="1.335">Pulsa ferens fremit hinc illinc laquearia circum </l>
             
               <l n="1.336">Curvatosque sinus; variisque erroribus acta </l>
             
               <l n="1.337">Saepe sibi occurrit, seseque occursibus angit. </l>
             
               <l n="1.338">Quaerit aperta Echo, quaerit loca libera; ubi aër </l>
             
               <l n="1.339">Et tremere aequali motu, longeque meando </l>
             
               <l n="1.340">Illaesus valeat sonitum vocemque referre.</l>
             
               <l n="1.341">Nec validas aeque gelidae per tempora brumae, </l>
             
               <l n="1.342">Atque per aestatem liquidam loca reddere voces </l>
             
               <l n="1.343">Icta putes. aestu calor omnia corpora laxat, </l>
             
               <l n="1.344">Frigore durat hyems: dura acri, mollia inerti </l>
             
               <l n="1.345">Ab se vocem abigunt plaga; pila qualis eburna </l>
             
               <l n="1.346">Robore ab attacto resilit cita, segnis abiret </l>
             
               <l n="1.347">Vellera si mollemque nivis tetigisset acervum. </l>
             
               <l n="1.348">An non et premimus terrai cum sola gressu, </l>
             
               <l n="1.349">Ceu quondam Antaeo magnum consistere contra </l>
             
               <l n="1.350">Alciden auso, vires pede pressa ministrae</l>
             
               <pb n="15"/>
               <l n="1.351">Majores rapidis tellus, nosque aëra in altum </l>
             
               <l n="1.352">Usque magis pellit; Scythicis cum saevus ab oris </l>
             
               <l n="1.353">Infremit et glebas Boreas adstringit hiantes; </l>
             
               <l n="1.354">Quam cum sive Auster, madidis sive humidus alis </l>
             
               <l n="1.355">Eurus adest. tum cedit humus, segnisque figuram </l>
             
               <l n="1.356">Amissam reparat seseque urgentia pellit. </l>
             
               <l n="1.357">Fors etiam idcirco voces audire solemus </l>
             
               <l n="1.358">Per noctem melius, quam cum Sol irrigat almus </l>
             
               <l n="1.359">Hunc radiis orbem. numquam sua frigora noctem </l>
             
               <l n="1.360">Deficiunt; contraque tepent magis omnia luce. </l>
             
               <l n="1.361">Dicendum et quantum corpus distare sonorum </l>
             
               <l n="1.362">Debeat a resono; quanto se tendere tractu </l>
             
               <l n="1.363">Vox queat aërios per campos. dura repugnat </l>
             
               <l n="1.364">Res cultu Aonio tractari; semita nusquam </l>
             
               <l n="1.365">Sese aperit gressu mollis: sed pectora laudis </l>
             
               <l n="1.366">Urit amor, stimulisque acuit non mollibus ima </l>
             
               <l n="1.367">Tollere corpus humo, et vulgi procul avia gressu </l>
             
               <l n="1.368">Ire loca, invideat coeptis ni durus Apollo, </l>
             
               <l n="1.369">Ni mea difficiles veniant ad carmina Musae. </l>
             
               <l n="1.370">Omnia vincit amor, laudisque arrecta cupido; </l>
             
               <l n="1.371">Stat tentare viam. mea per vestigia tutus </l>
             
               <l n="1.372">Ibis, et ignotas poteris cognoscere leges. </l>
             
               <l n="1.373">Cum subito vocem post missam redditur una </l>
             
               <l n="1.374">Syllaba, et emenso vixdum prolata recurrit </l>
             
               <l n="1.375">Tramite; non plures resonanti a corpore distas </l>
             
               <l n="1.376">Passus, bis denis quam si prope quattuor addas</l>
             
               <pb n="16"/>
               <l n="1.377">Progrediens. ergo minimum, tentamine sumpto, </l>
             
               <l n="1.378">Censendum hoc spatium, per quod pars ulla reflecti </l>
             
               <l n="1.379">Vocis clara queat; propius non adsonat Echo. </l>
             
               <l n="1.380">Sic igitur minimi pronum est deprendere tractus </l>
             
               <l n="1.381">Mensuram. Quod si quaeras distantia quae sit </l>
             
               <l n="1.382">Maxima; diversae ratio tibi vocis habenda est: </l>
             
               <l n="1.383">Nam minus aut majus spatium deprenditur ipso </l>
             
               <l n="1.384">Majori a sonitu vocis sonituque minori. </l>
             
               <l n="1.385">Contemplator enim, quam longe linea vocis </l>
             
               <l n="1.386">Tenderet haud reflexa, atque ictu attingeret aures </l>
             
               <l n="1.387">Extremo jam jam moriens; hanc deinde secato </l>
             
               <l n="1.388">In geminas mediam partes: ita secta sonorum 
            </l>
             
               <l n="1.389">Scilicet ac resonans inter distantia corpus </l>
             
               <l n="1.390">Maxima erit: quotque illa dabit passusve pedesve </l>
             
               <l n="1.391">In partes divisa aequas, totidem intervallum </l>
             
               <l n="1.392">Quod jacet in medio; nec prodit longius Echo. </l>
             
               <l n="1.393">Jam vero minimumque inter spatiumque supremum </l>
             
               <l n="1.394">Sunt medii tractus; quos intra pluribus auri </l>
             
               <l n="1.395">Particulis claret, quosque ut permensa meando est, </l>
             
               <l n="1.396">Nondum etiam defessa, potest vox longius ire. </l>
             
               <l n="1.397">Hoc rebus fieri in multis ostendere possem, </l>
             
               <l n="1.398">Exemplisque fidem multis corradere; at una </l>
             
               <l n="1.399">Sat ratio, ne mentis inops dubiusque <sic resp="#NJ">ferare</sic>. </l>
             
               <l n="1.400">Scilicet integrae vocalis linea secta </l>
             
               <l n="1.401">Per medium bis sumpta aequatur; ibique reflectens </l>
             
               <l n="1.402">Si fuerit corpus, protensae ubi fingimus esse</l>
             
               <pb n="17"/>
               <l n="1.403">Dimidium vocis, pars illa reflexa redibit, </l>
             
               <l n="1.404">Unde profecta prius: tibi cum nec longior illa </l>
             
               <l n="1.405">Nec brevior sit parte, venit quae tramite recto </l>
             
               <l n="1.406">Nondum inflexa, ullo nondum procul objice pulsa. </l>
             
               <l n="1.407">At, sonus unde redit, si corpus longius abstet, </l>
             
               <l n="1.408">Quam sit dimidium spatii vocalis; in auris </l>
             
               <l n="1.409">Illa repercussi sonitus pars occidet ante </l>
             
               <l n="1.410">Quam redeat; brevior quando illo est tramite, quo tu </l>
             
               <l n="1.411">Ipse ciens vocem resonanti a corpore distas.</l>
             
               <l n="1.412">Illud in his moneo: fuerit distantia corpus </l>
             
               <l n="1.413">Maxima ubi resonans teque inter, redditus aures </l>
             
               <l n="1.414">Nempe sonus tenui feriet, qualisque supremo </l>
             
               <l n="1.415">Vitaï sub sine cadit jam debilis, ictu. </l>
             
               <l n="1.416">Nam, vires quamquam ille suas nihil objicis ipso </l>
             
               <l n="1.417">In flictu contra veniens infringeret, auram </l>
             
               <l n="1.418">Per liquidam quo se fert longius, hoc magis usque </l>
             
               <l n="1.419">Debilitat sese, viresque amittit eundo. </l>
             
               <l n="1.420">Omnia paullatim quo se magis ampla profundunt, </l>
             
               <l n="1.421">Languescunt pariter. sic quanto fumus in auras </l>
             
               <l n="1.422">Altius attollit se caeli ad caerula templa, </l>
             
               <l n="1.423">Ille magis tanto similis rarescit inani. </l>
             
               <l n="1.424">Sic etiam, (tenuantur enim) quos montibus altis </l>
             
               <l n="1.425">Nocte sub obscura nos longe ardere videmus, </l>
             
               <l n="1.426">Apparent ignes, nocturna in lumina quales </l>
             
               <l n="1.427">Ponimus. ast illic sinuosa incendia magnus </l>
             
               <l n="1.428">Fors glomerat ventus, multosque intacta per annos </l>
             
               <pb n="18"/>
               <l n="1.429">Tecta avium flammis pastor dedit; et simul altae </l>
             
               <l n="1.430">Procumbunt piceae fagique et maxima quercus, </l>
             
               <l n="1.431">Vulcano superante: micat latus omne corusco </l>
             
               <l n="1.432">Lumine, sidereas it fumi nimbus in oras. </l>
             
               <l n="1.433">Quid, quae mane novo propter seu flumina sese, </l>
             
               <l n="1.434">Sive lacus tollunt nebulae volucresque vapores? </l>
             
               <l n="1.435">Quid florum? quid thuris odor? nonne omnia sensim </l>
             
               <l n="1.436">Rarescunt longe tenues diffusa per auras? </l>
             
               <l n="1.437">Cur tamen acceptae plures, cum longius abstat, </l>
             
               <l n="1.438">Particulas repetit vocis, quam cominus Echo </l>
             
               <l n="1.439">Cum sonat, et spatio a nobis breviore recessit? </l>
             
               <l n="1.440">An metuit cerni, propiusque inventa teneri? </l>
             
               <l n="1.441">Ipsa quidem semper vocis, seu longius absit </l>
             
               <l n="1.442">Seu propius, partes omnes repetitque refertque. </l>
             
               <l n="1.443">Sed, quoniam, dum fida refert, quae cedit ab ore </l>
             
               <l n="1.444">Gliscit adhuc mediisque fremens vox auribus errat, </l>
             
               <l n="1.445">Si resonans absit non multum corpus, ab illa, </l>
             
               <l n="1.446">Heu minor exilisque magis facta inter eundum, </l>
             
               <l n="1.447">Obruitur, nostroque nequit notescere sensu. </l>
             
               <l n="1.448">Longius at resonans abeat si corpus, ab ore </l>
             
               <l n="1.449">Cedentis fremitu prorsus jam vocis abacto, </l>
             
               <l n="1.450">Quae rediit soli vacuam sibi vindicat aurem. </l>
             
               <l n="1.451">Haud etenim nullo vel puncto tempore missa </l>
             
               <l n="1.452">Vox abit adversum ad corpus, neque tenditur auras </l>
             
               <l n="1.453">Per tremulas; spatium sed majus tempore debet </l>
             
               <l n="1.454">Majori, pariterque minus peragrare minori. </l>
             
               <pb n="19"/>
               <l n="1.455">Sepositam quanto ad metam proin longius ire </l>
             
               <l n="1.456">Cogetur vox missa, itidem tanto illa redibit </l>
             
               <l n="1.457">Serior, et, postquam vocis deferbuit omnis </l>
             
               <l n="1.458">Emissae fremitus, finito tempore, sola </l>
             
               <l n="1.459">Auditum jam non cassis tentabit in aurem </l>
             
               <l n="1.460">Ingrediens plagis. nam tantum possumus illo </l>
             
               <l n="1.461">Tempore nos vocis plagam sentire reflexae, </l>
             
               <l n="1.462">Quod superat missae postremo a limite adusque </l>
             
               <l n="1.463">Reflexae finem: frustra prius occinit Echo, </l>
             
               <l n="1.464">Frustra errat patulas non exaudita per aures. </l>
             
               <l n="1.465">Non aliter quondam voces et verba cadebant </l>
             
               <l n="1.466">Irrita nequicquam, quae claram virgo nigranti </l>
             
               <l n="1.467">Nocte facem quatiens turri mittebat ab alta </l>
             
               <l n="1.468">Dilectum ad juvenem, dum brachia ferus in undis </l>
             
               <l n="1.469">Jactat , ubi angusto Europen Athamantidos Helles </l>
             
               <l n="1.470">Alluit unda freto, atque Asiae disjungit ab oris. </l>
             
               <l n="1.471">Quid faceret? circa fluctus et saeva fremebant </l>
             
               <l n="1.472">Murmura ventorum; nigroque cadentia caelo </l>
             
               <l n="1.473">Fulmina terribili complebant cuncta fragore.</l>
             
               <l n="1.474"> Jam facile est scitu, vocis cur saepe loquenti </l>
             
               <l n="1.475">Extremas tantum reddant loca garrula partes. </l>
             
               <l n="1.476">Hoc sit enim, cum plura simul majoraque Nymphae </l>
             
               <l n="1.477">Verba damus referenda, loci distantia certa </l>
             
               <l n="1.478">Quam ferat et spatium, per quod vox tendit ad illam. </l>
             
               <l n="1.479">Namque prius fuerunt quae partes vocis ab ore </l>
             
               <l n="1.480">Aërios missae in campos, prius obvia tangunt </l>
             
               <pb n="20"/>
               <l n="1.481">Corpora, et emenso referunt se calle priores, </l>
             
               <l n="1.482">Non tamen audiri possunt, distantia justo </l>
             
               <l n="1.483">Quod minor est, citiusque illae rediere sonorum </l>
             
               <l n="1.484">Ad corpus, fremitus quam circa evanuit. ergo </l>
             
               <l n="1.485">Sollicitant autem frustra: postremaque tantum </l>
             
               <l n="1.486">Cauda velut vocis clarum sonat; illa, profusae </l>
             
               <l n="1.487">Post vocis fremitus inimicaque murmura, sospes. </l>
             
               <l n="1.488">Saepe etiam voces iterat, geminataque reddit </l>
             
               <l n="1.489">Verba eadem ludens Echo, nec garrula cessat </l>
             
               <l n="1.490">Jurgari, multoque auditis plura reponit. </l>
             
               <l n="1.491">Talis Olympiaca quondam fuit arce, ubi septem </l>
             
               <l n="1.492">Porticus adverso referebat pariete voces, 
            </l>
             
               <l n="1.493">Unam cum jaceres: talis, qua se Appia pandit </l>
             
               <l n="1.494">Semita Romuleae non longe a moenibus urbis, </l>
             
               <l n="1.495">Talis et Hermiones circo memoratur, et oris </l>
             
               <l n="1.496">Praeterea in multis terrarum audirier Echo. </l>
             
               <l n="1.497">Atque ego dum patriis venando in collibus erro </l>
             
               <l n="1.498">Sole sub aestivo, Zephyrique volatilis auram, 
            </l>
             
               <l n="1.499">Auram, infelici quae Procri credita Nympha </l>
             
               <l n="1.500">Suspenditque animum curis, vulnusque paravit 
            </l>
             
               <l n="1.501">Saepius inclamo; Zephyri pro mobilis aura, </l>
             
               <l n="1.502">Laetus ab opposita longaque crepidine saxi </l>
             
               <l n="1.503">Reddier audivi octonas ex ordine voces, 
            </l>
             
               <l n="1.504">Clamavi quoties. auram latus omne sonabat; </l>
             
               <l n="1.505">Aura, Aura, octonis clamarunt vocibus, Aura , 
            </l>
             
               <l n="1.506">Non Dryades Faunique, at contra obstantia saxa. </l>
             
               <pb n="21"/>
               <l n="1.507">Octo aderant illic, ceu montis fragmina, rupes;  
            </l>
             
               <l n="1.508">Unaque <corr resp="#NJ">post</corr> aliam sic, ut foret obvia nostris </l>
             
               <l n="1.509">Quaeque oculis, ripa stabat torrentis in alta; </l>
             
               <l n="1.510">Qui subter, lymphis nondum pluvialibus auctus, </l>
             
               <l n="1.511">Ibat lene sonans, caecisque errabat in antris. </l>
             
               <l n="1.512">Ergo sonus poterat simili diffusus in omnes </l>
             
               <l n="1.513">Incidere adveniens plaga, varioque reflecti </l>
             
               <l n="1.514">Tempore, pro varia spatii ratione, sonorum </l>
             
               <l n="1.515">Integer ad corpus. rupes vicinior illum, </l>
             
               <l n="1.516">Scilicet excipiens citius, prior omnibus ictu </l>
             
               <l n="1.517">Pellebat retro opposito; dehinc, ordine certo, 
            </l>
             
               <l n="1.518">Altera: tum, parili verbo, quae tertia stabat, </l>
             
               <l n="1.519">Atque aliae porro, nullo prohibente, sonabant. 
            </l>
             
               <l n="1.520">Nam veluti longo speculorum vitra cubili </l>
             
               <l n="1.521">Lucida si certo disponas ordine, vultum </l>
             
               <l n="1.522">Ipse tuum toties geminatum cernis in illis </l>
             
               <l n="1.523">Lumine ab affuso, quot sunt crystallina septa; </l>
             
               <l n="1.524">Sic etiam, quoties vox apta ad corpora venit, </l>
             
               <l n="1.525">Cum redeat luci similis; geminatur ab ipsis, </l>
             
               <l n="1.526">Multiplici et sese miratur prole parentem. </l>
             
               <l n="1.527">Sed fugit interea tempus, comprendere versu </l>
             
               <l n="1.528">Singula dum cupio captus novitatis amore, </l>
             
               <l n="1.529">Omnia nec possum spatiis exclusus iniquis. </l>
             
               <l n="1.530">Quae tamen e dictis facile deducere perges </l>
             
               <l n="1.531">Tutemet, ac similes meditando extundere leges.  
            </l>
             
               <l n="1.532">Si vacat, et studiis juvat invigilare severis, </l>
             
               <pb n="22"/>
               <l n="1.533">Incipe: confestim ratio tibi certa patebit,</l>
             
               <l n="1.534">Cur primas tantum, aut medias, resonantia numquam</l>
             
               <l n="1.535">Saxa tibi partes consuerint reddere vocis;</l>
             
               <l n="1.536">Sed sive extremas solum, sive integra verba.</l>
             
               <l n="1.537">Cur sit item, subito si quando audire repulsas</l>
             
               <l n="1.538">Contigerit missam post vocem scilicet omnes</l>
             
               <l n="1.539">Illius partes, integrum tempus, in auris</l>
             
               <l n="1.540">Quo sonitus fertur, duplum vocisve reflexae,</l>
             
               <l n="1.541">Directae aut vocis; duplo cur majus, ad aures</l>
             
               <l n="1.542">Si veniant illae post tempore tardius ullo.</l>
             
               <l n="1.543">Jamque vides, cur et nequeat sua verba reflexa</l>
             
               <l n="1.544">Abscedens audire alter, contra audiat illa</l>
             
               <l n="1.545">Ad resonans alter corpus magis usque propinquans;</l>
             
               <l n="1.546">Si duo consistant comites, ubi linea vocis</l>
             
               <l n="1.547">Directa aequatur reduci; tum passibus aequis</l>
             
               <l n="1.548">Se fugiant versi recto in contraria calle.</l>
             
               <l n="1.549">Ille prior, resono qui longe a corpore cessit,</l>
             
               <l n="1.550">Praeteriit fines, ad quos sua verba reflecti</l>
             
               <l n="1.551">Possint. nam quanto se longius auferet illinc,</l>
             
               <l n="1.552">Tanto eadem pariter spatia ad breviora redibunt.</l>
             
               <l n="1.553">Hic vero contra sonitus fugientis amica</l>
             
               <l n="1.554">Fila sequens, illos nequit usquam excedere fines;</l>
             
               <l n="1.555">Tramite diverso paribus quando ibat uterque</l>
             
               <l n="1.556">Passibus accelerans aeque; proin tangitur usque</l>
             
               <l n="1.557">A sociae extremo ceu limite vocis, ad ipsam</l>
             
               <l n="1.558">Donec perveniat sedem, qua se occulit Echo.</l>
             
               <pb n="23"/>
               <l n="1.559">Cernis, carceribus cum se effudere quadrigae, </l>
             
               <l n="1.560">Et plausu studiisque fremit latus omne faventum? </l>
             
               <l n="1.561">Praecipites Zephyrumque licet Boreanque volucrem </l>
             
               <l n="1.562">Antevolent, pariter raptus quando ipse citatis </l>
             
               <l n="1.563">Fertur equis auriga, pari distabit ab illis, </l>
             
               <l n="1.564">Dum fugiunt, spatio semper, rapidosque secutus </l>
             
               <l n="1.565">Alipedes semper tremulas retinebit habenas. </l>
             
               <l n="1.566">Atque etiam geminae religatae ad litora puppes </l>
             
               <l n="1.567">Uno eodemque simul transmisso fune sonantem </l>
             
               <l n="1.568">Per trochleam, quamvis dent vela patentia ventis, 
            </l>
             
               <l n="1.569">Una petens altum, vicinumque altera litus; </l>
             
               <l n="1.570">Illae ita discedent, quantum fugit altera in altum,  </l>
             
               <l n="1.571">Altera uti tantum se terrae appellat, adhaerens </l>
             
               <l n="1.572">Usque tamen, quo vincta prius fuit, ipsa rudenti. </l>
             
               <l n="1.573">Quid tibi nunc alios referam, quos ipse, colendo </l>
             
               <l n="1.574">Haec studia, invenies lusus? seges ampla labori </l>
             
               <l n="1.575">His patet in rebus; nos prima hic semina tantum </l>
             
               <l n="1.576">Jecimus, et primos fontes, unde omnia lapsa </l>
             
               <l n="1.577">Sponte fluunt, non et rivos ostendimus omnes. </l>
             
               <l n="1.578">Quos qui scire velit, caelo velit ille sereno </l>
             
               <l n="1.579">Quam multa albescant fulgentia sidera noctu, </l>
             
               <l n="1.580">Lactea ubi divos via sustinet; aut, ubi terris </l>
             
               <l n="1.581">Floriferum, pulso Borea, ver attulit annus; </l>
             
               <l n="1.582">Nosse quot omniparens fundet nova germina tellus.  </l>
             
               <l n="1.583">Tanta est ubertas, tanta hic tibi copia rerum. </l>
             
               <l n="1.584">Haec igitur te cura vocat: non parva voluptas </l>
             
               <pb n="24"/>
               <l n="1.585">Scire tot auditae passim miracula Nymphae; </l>
             
               <l n="1.586">Quae prius, ignorans leges, queis illa gerantur, </l>
             
               <l n="1.587">Mirabare quidem, sed condita nocte dolebas </l>
             
               <l n="1.588">Omnia, ceu vulgi pastorumque inscia turba. </l>
             
               <l n="1.589">Nec me animi fallit, multos haec falsa putare,  
            </l>
             
               <l n="1.590">Quae docui, ac tantum anfractus et confraga saxa </l>
             
               <l n="1.591">Speluncasque cavas resonantes dicere; vocemque, </l>
             
               <l n="1.592">In <sic resp="#NJ">labyrinthaeos</sic> ingressa ubi rupis hiatus </l>
             
               <l n="1.593">Per loca multimode varians sinuosa meando </l>
             
               <l n="1.594">Fertur, et hac illac crebris ambagibus errat; </l>
             
               <l n="1.595">Qua data porta, iterum dias in luminis oras </l>
             
               <l n="1.596">Effugere egressam, conceptaque verba referre. </l>
             
               <l n="1.597">Ne capiare cave. nulla experientia vincit. </l>
             
               <l n="1.598">Et nulla hoc ratio: manavit hic error inertem </l>
             
               <l n="1.599">In turbam, species quam rerum fallit inanis. </l>
             
               <l n="1.600">Nam, quia saepe audit confuso murmure montes </l>
             
               <l n="1.601">Misceri aërios circum rupesque cavatas, </l>
             
               <l n="1.602">Cum ruit aetheria contortum fulmen ab arce, </l>
             
               <l n="1.603">Horrendumque tonat; resonam quoque credidit Echo </l>
             
               <l n="1.604">In scabris habitare locis, latebrosaque tantum </l>
             
               <l n="1.605">Saxa tenere inter sylvas et lustra ferarum. </l>
             
               <l n="1.606">Quid dicam, ut rerum naturae nescia quondam </l>
             
               <l n="1.607">Pectora, cum nondum terrarum viscera quisquam </l>
             
               <l n="1.608">Aëris aut motus varios scrutatus, ab antris </l>
             
               <l n="1.609">Et Satyros et capripedes sylvestria Faunos </l>
             
               <l n="1.610">Numina, credebant auditas reddere voces </l>
             
               <pb n="25"/>
               <l n="1.611">Per ludum, rupes quoties impulsa sonabat?</l>
             
               <l n="1.612">Scilicet et vates finxere hoc nomine Nympham; </l>
             
               <l n="1.613">Cui Juno hanc olim dederat Saturnia poenam, </l>
             
               <l n="1.614">Ut numquam posset non respondere loquenti, </l>
             
               <l n="1.615">Nec prior ipsa loqui. quae mox per prata vagantem </l>
             
               <l n="1.616">Dum sequitur Narcissum ardens, dumque ille sequentem </l>
             
               <l n="1.617">Deserit effugiens, tristem flens aegra repulsam </l>
             
               <l n="1.618">In tenues abiit sonitus; nec corpore Nymphae </l>
             
               <l n="1.619">De pulchro superest quidquam, nisi vocis imago. </l>
             
               <l n="1.620">Unde aliquis, dum per nemora et resonas convalles </l>
             
               <l n="1.621">Pan graditur formamque notans, positusque locorum </l>
             
               <l n="1.622">Observans, missum quae reddere cumque sonorem </l>
             
               <l n="1.623">Audierat; captum Nymphae vocalis amore </l>
             
               <l n="1.624">Credidit, et Cypriis contactum Pana sagittis. </l>
             
               <l n="1.625">Pan etenim primus non cera jungere tantum </l>
             
               <l n="1.626">Instituit calamos, gracilesque inflare cicutas </l>
             
               <l n="1.627">Arcadiae in lucis; caecas sed quaerere causas </l>
             
               <l n="1.628">Ille etiam rerum coepit, primusque reflexae </l>
             
               <l n="1.629">Pandere naturam vocis tentavit, et ortus </l>
             
               <l n="1.630">Ignotos reserare; tamen fortuna labori </l>
             
               <l n="1.631">Abnuit, haec servans annis melioribus. aetas </l>
             
               <l n="1.632">Aurea jam venit, claraque in luce videre, </l>
             
               <l n="1.633">Quae densis latuere diu submersa tenebris, </l>
             
               <l n="1.634">Cuncta licet. Phoebi nam quis Lunaeque labores </l>
             
               <l n="1.635">Aspiciens quatit aera manu metuitve nefandum </l>
             
               <l n="1.636">Exitium? vel, si magno concussa tremore</l>
             
               <pb n="26"/>
               <l n="1.637">Parte aliqua moto subsultet cardine tellus,</l>
             
               <l n="1.638">Dum furit atque viam quaerit sibi flamma sub auras;</l>
             
               <l n="1.639">Enceladumve, aliosve itidem, fera corpora, fratres</l>
             
               <l n="1.640">Suppositos mutare latus putat? aut pavet, atram</l>
             
               <l n="1.641">Si quando reduces per noctem arsere cometae</l>
             
               <l n="1.642">Terrificos rubro tendentes vertice crines,</l>
             
               <l n="1.643">Aut virgae aut multo rutilantes igne columnae?</l>
             
               <l n="1.644">Talia Memnonii nunc solum odere tyranni,</l>
             
               <l n="1.645">Atque alia positi cultores forte sub arcto.</l>
             
               <l n="1.646">Jam quid obest, quod tam longe palantia terram</l>
             
               <l n="1.647">Astra humilem fugere? patet, qua lege ferantur</l>
             
               <l n="1.648">Saturnusque senex et Jupiter, ambo decori,</l>
             
               <l n="1.649">Ambo stipati famulis; quo tramite currat</l>
             
               <l n="1.650">Sidus jam domiti Martis, non fortibus armis</l>
             
               <l n="1.651">Tydidae, ingenii sed vi: Venus aurea sese</l>
             
               <l n="1.652">Qua ferat, et soli propior Cyllenius ignis.</l>
             
               <l n="1.653">Hic varios aestus pelagi notat; utque rotundam</l>
             
               <l n="1.654">Ad geminos compressa polos Terra alma figuram</l>
             
               <l n="1.655">Non servet. ventosque alius caelique fragorem</l>
             
               <l n="1.656">Edocet, et rapidis quae sine primordia flammis.</l>
             
               <l n="1.657">Jamque aliquis lucis naturam inquirit, et axe</l>
             
               <l n="1.658">A summo terras quam se cita fundat ad imas;</l>
             
               <l n="1.659">Ac radios diversa trahens in fila retexit.</l>
             
               <l n="1.660">Tum, pluvias Phoebo guttas feriente, recurvus</l>
             
               <l n="1.661">Iridis ut subito rutilet Thaumantidos arcus,</l>
             
               <l n="1.662">Explicat, et septem referat sub nube colores.</l>
             
               <pb n="27"/>
               <l n="1.663">An memorem fluviorum ortus? an causa vapores </l>
             
               <l n="1.664">Quae pariat, pluviamque, nivesque, et grandinis imbrem, </l>
             
               <l n="1.665">Fulguraque, et quidquid mirandi machina prodit, </l>
             
               <l n="1.666">Cui Phaëthontiadum lacrymae praeclara dedere </l>
             
               <l n="1.667">Nominaque, et nulla non famam aetate perennem. </l>
             
               <l n="1.668">Scilicet et notum,<note xml:id="ftn4" place="foot" n="4"> 
               Haec sane digna quae inter praecipua hujus aetatis inventa numerentur poëta delibavit ex Theoria Philosophiae naturalis redacta ad unicam legem virium in natura existentium, <abbr>P.</abbr> 
                     <persName>Rogerii Boscovich</persName> Societatis Jesu. Quam doctissimus auctor ante aliquot annos Vindobonae semel atque iterum editam, summaque hominum litteratorum approbatione ac plausu exceptam, superiore anno Venetiis tertio edidit typis Remordinianis.</note> quibus omnia corpora constent </l>
             
               <l n="1.669">Principiis, sint illa licet parva atque minuta, </l>
             
               <l n="1.670">Partibus et nullis, et nulla praedita forma. </l>
             
               <l n="1.671">Utque eadem non se tangunt, tamen undique inani </l>
             
               <l n="1.672">Cincta quidem certis inter se viribus haerent; </l>
             
               <l n="1.673">Interdumque trahunt sese, interdumque repellunt, </l>
             
               <l n="1.674">Pro vario positu. notum, quo foedere crescat </l>
             
               <l n="1.675">Mobilitas, quo deficiat; naturaque saltum </l>
             
               <l n="1.676">Cur adeo metuat, paullatimque omnia fiant. </l>
             
               <l n="1.677">Salve aetas, salve concessa o munere divum, </l>
             
               <l n="1.678">Magna viris, magna et rebus, rerumque repertis </l>
             
               <l n="1.679">Omnigenum causis: te centum carmine sacro </l>
             
               <l n="1.680">Concelebrant vates; teque et tua munera semper </l>
             
               <pb n="28"/>
               <l n="1.681">Ipse etiam, <sic resp="#NJ">Ascreos</sic> ausus tentare liquores, </l>
             
               <l n="1.682">Alma canam, referetque tuas non invida laudes </l>
             
               <l n="1.683">Una Echo. Sed jam tempus me condere portu, </l>
             
               <l n="1.684">Dum libeat pelago rursum dare vela patenti. </l>
             
               <closer>FINIS LIBRI PRIMI</closer>
            </div>
            <pb n="29"/>
            <div n="2" type="poesis-liber" met="hexameter">
               <head rend="center">ECHO. Liber secundus.</head>
               <l n="2.1">Hactenus et causas Nymphae vocalis et ortus</l>
             
               <l n="2.2">Diximus ignotos; miros evolvere tempus </l>
             
               <l n="2.3">Nunc usus, o Marce, hominumque reperta docere </l>
             
               <l n="2.4">Haud miranda minus: ducit vatem ipsa vocatque </l>
             
               <l n="2.5">Aonas in montes, jugis quos alluit humor </l>
             
               <l n="2.6">Pegaseo de fonte, juvat parere vocanti, </l>
             
               <l n="2.7">Ducentemque sequi. fors et mea sentiet illa </l>
             
               <l n="2.8">Juraque et inventas leges, nec reddere voces,  
            </l>
             
               <l n="2.9">Quo libitum mihi cumque loco, captiva negabit, 
            </l>
             
               <l n="2.10">Ergo ades o facilis; tibi quando hic serviet omnis, </l>
             
               <l n="2.11">Nympha, labor; moresque tuos tuque omnia mecum </l>
             
               <l n="2.12">Munera dic, tandem latebris educta; neque ultra</l>
             
               <l n="2.13">Crudelesve deos aut aerea fata querare,</l>
             
               <l n="2.14">Quod sacro nondum celebrata es carmine vatum,</l>
             
               <l n="2.15">Nondum Pieria Musarum in sede recepta.</l>
             
               <l n="2.16">Hinc aliquis tibi surget honos; nec discolor Iris,</l>
             
               <l n="2.17">Visave hyperborea toties Aurora sub arcto,</l>
             
               <l n="2.18">Ipsa etiam Phoebi soboles, tibi, pulchra , negabunt</l>
             
               <l n="2.19">Se comites: illis quamvis indulsit Apollo</l>
             
               <l n="2.20">Immortale decus, magnumque in carmine nomen.</l>
             
               <l n="2.21">Affusos diae radios ut vitrea lucis </l>
             
               <l n="2.22">Corpora non parili depellunt omnia pacto. </l>
             
               <l n="2.23">Levia sint quamvis, nec non distantia eodem </l>
             
               <l n="2.24">Sint spatio, sint dura aeque, sed praedita forma </l>
             
               <l n="2.25">Diversa; sic pro varia sonus ipse figura </l>
             
               <l n="2.26">Objicis impulsi, nunc est minus aptus ad Echo </l>
             
               <l n="2.27">Formandam, nunc ille magis. quae pandere cuncta. </l>
             
               <l n="2.28">Paullatim incipiam, ne veri nescius erres. </l>
             
               <l n="2.29">Optima forma, cavum quae sese flectit in orbem </l>
             
               <l n="2.30">Undique sic curva, ut medio depressior usque </l>
             
               <l n="2.31">Effugiat puncto: qualem supera alta tuentes </l>
             
               <l n="2.32">Aspicimus caeli nos supra incumbere molem. </l>
             
               <l n="2.33">Namque cavas ut vox illapsa est orbis in oras, </l>
             
               <l n="2.34">Non fluit hac illac in multas didita partes, </l>
             
               <l n="2.35">Omnis at inflexo properat se cogere fundo; </l>
             
               <l n="2.36">Non penitus, sed enim facies ubi concava jussit </l>
             
               <l n="2.37">Objicis. ergo in se collecta, valentior illuc </l>
             
               <l n="2.38">Redditur undoso sua per vestigia calle, </l>
             
               <l n="2.39">Unde prius patulo missa est clamantis ab ore.</l>
             
               <l n="2.40">Nonne vides, solis quanto ille potentior ignis;</l>
             
               <l n="2.41">Collectus qui lente cava transmittitur auras </l>
             
               <l n="2.42">In tenues, alio est, qui plano e corpore vitri </l>
             
               <l n="2.43">Evolat? hic poterit siccas nec adurere frondes </l>
             
               <l n="2.44">Arboris, aut volucrum plumas imbellis: at ille, 
         </l>
             
               <l n="2.45">Si lens magna satis fuerit, per vasta meabit. </l>
             
               <l n="2.46">Roboraque et duro proceras stipite quercus, </l>
             
               <l n="2.47">Involvetque nemus, flammasque ad sidera tollet. </l>
             
               <l n="2.48">Omnia jam fumant late loca; pastor ab alta </l>
             
               <l n="2.49">Miratur specula. quis tanta incendia sylvis </l>
             
               <l n="2.50">Immisit? raptantne iterum Phaëtonta quadrigae, </l>
             
               <l n="2.51">Atque iterum tellus Phoebeo ardescit ab axe? </l>
             
               <l n="2.52">Sic etiam classem, si vera est fama, Latinam </l>
             
               <l n="2.53">Ille Syracosia stantem combussit in acta </l>
             
               <l n="2.54">Arte senex mira. magnam vim scilicet amplo </l>
             
               <l n="2.55">Solis ubi in speculo excepit, cui concava forma; </l>
             
               <l n="2.56">Collectos subito radios, ardentia tela, </l>
             
               <l n="2.57">Vertit in Aeneadum puppes: qui stuppea primum</l>
             
               <l n="2.58">Vincula, et admisso velorum linea texta </l>
             
               <l n="2.59">Corripuere igni. dein et tabulata per alta </l>
             
               <l n="2.60">Perque foros, per transtra, per aërias antennas </l>
             
               <l n="2.61">Diffusi raptim victricibus omnia flammis </l>
             
               <l n="2.62">Depascunt: furit immissis Vulcanus habenis; </l>
             
               <l n="2.63">Ut quondam <sic resp="#NJ">Haectoreis</sic> 
                  <sic resp="#NJ">Roetheo</sic> in litore taedis </l>
             
               <l n="2.64">Excitus Argolicas per naves; aurea clamor</l>
             
               <l n="2.65">Astra ferit, gemitusque; supra mors imminet atra </l>
             
               <l n="2.66">Deprensis; via nulla fugae. Nereides imo </l>
             
               <l n="2.67">Attonitae, mutaeque metu se gurgite condunt. </l>
             
               <l n="2.68">Quo tamen et fuerit rectā magis ille cavatam </l>
             
               <l n="2.69">Corporis ad resoni faciem conversus, amicam </l>
             
               <l n="2.70">Qui jacit ad Nympham sonitus; redeuntia verba </l>
             
               <l n="2.71">Audiet hoc melius. quantum processerit extra </l>
             
               <l n="2.72">Ad latera obversus; quamvis sonus aere fertur </l>
             
               <l n="2.73">In liquido tremulos veluti sinuatus in arcus: </l>
             
               <l n="2.74">Tantum etiam distincta minus vox missa redibit, </l>
             
               <l n="2.75">Atque adeo levior. tum plures nempe sonoris </l>
             
               <l n="2.76">Particulae intereunt dispersae hinc inde per auras; </l>
             
               <l n="2.77">Quod non quaeque cavum, resonum quod fingimus, aequo </l>
             
               <l n="2.78">Limite pulsarit curvatas corpus ad oras. </l>
             
               <l n="2.79">Nec sum animi dubius, quid jam foret? illud in ovi </l>
             
               <l n="2.80">Si faciem tendat sese, diversave pandat </l>
             
               <l n="2.81">Crura magisque magisque, ut nullum denique ducta </l>
             
               <l n="2.82">Per spatium coëant. nam qua focus alter in ista </l>
             
               <l n="2.83">Corporis abscessit forma, sonus ipse sequetur </l>
             
               <l n="2.84">Sponte sua; rursumque fugae dare terga coactus </l>
             
               <l n="2.85">Hinc varius vario pro tractu et mole redibit </l>
             
               <l n="2.86">Corporis illius varia. tamen usque cavato </l>
             
               <l n="2.87">Se melius referet, quam pulsus ab objice plano.</l>
             
               <l n="2.88">Nec mihi displiceat reddendae vocis in usum </l>
             
               <l n="2.89">Forma loci, e gemini concursu sicubi muri </l>
             
               <l n="2.90">Angulus existat rectus, sonitumque receptet</l>
             
               <l n="2.91">Crura inter cohibens, ne qua pars avolet ulla. </l>
             
               <l n="2.92">Tum quoque enim tremulis agitatus moribus aër </l>
             
               <l n="2.93">Haud procul excurret spatium diffusus in amplum, </l>
             
               <l n="2.94">Sed, latus ut pepulit quamvis obliquus utrumque </l>
             
               <l n="2.95">Parietis, ulterior quoniam via nulla patescit, </l>
             
               <l n="2.96">Qua laeva dextrave abeat, resonantia retro </l>
             
               <l n="2.97">Fila aget, ac medio, qui recta impegit, amice </l>
             
               <l n="2.98">Additus, impellet majori vulnere sensum. </l>
             
               <l n="2.99">Jungitur hic ergo sonitus, fususque per amplos </l>
             
               <l n="2.100">Nempe minus gyros, trepidat magis, et ferit aures.  
            </l>
             
               <l n="2.101">Aridus ut quando morientibus aestuat herbis </l>
             
               <l n="2.102">Campus, et effosso deducit tramite rores </l>
             
               <l n="2.103">Agricola; hac illac udo pede labitur amnis, </l>
             
               <l n="2.104">Plenior, in latos fuerit quo didita rivos </l>
             
               <l n="2.105">Lympha minus: tum si <sic resp="#NJ">celeram</sic> obstantia saxa </l>
             
               <l n="2.106">Invenit, aut callem supremo in vertice flexum </l>
             
               <l n="2.107">Ad caput; ille redit, patrioque infunditur alveo. </l>
             
               <l n="2.108">Neve roges, cur non, ita vox inclusa, frementem </l>
             
               <l n="2.109">Desinat in bombum? cur non sese orbibus orbes </l>
             
               <l n="2.110">Impediant aliis alii, dum scilicet aurae </l>
             
               <l n="2.111">Multiplici flexu redeunt hinc inde repulsae? </l>
             
               <l n="2.112">Aspice, eum puros late stagnantis aquaï </l>
             
               <l n="2.113">In latices tenuis de caelo labitur imber; </l>
             
               <l n="2.114">Aut vitrei gaudent tranquillo in gurgite ponti </l>
             
               <l n="2.115">Nare per aestatem delphines. naribus illi </l>
             
               <l n="2.116">Emisso e patulis quoties se spargere certant</l>
             
               <l n="2.117">Rore salis; cadit unda frequens et mille cadendo </l>
             
               <l n="2.118">Efficit in gyrum circlos; non secius omnes </l>
             
               <l n="2.119">Qui tamen huc illuc fundunt se ad litoris oram. </l>
             
               <l n="2.120">Quisque suum molitur iter distinctus, et alta, </l>
             
               <l n="2.121">Nexibus implexus miris, super innatat unda. </l>
             
               <l n="2.122">Sic igitur vocis, dum se fert illa per auras </l>
             
               <l n="2.123">Progrediens, aliis alii licet orbibus orbes </l>
             
               <l n="2.124">Occursent; tamen interdum servatque tenorem </l>
             
               <l n="2.125">Quisque suum, appulsu alterius nec frangitur ullo, 
            </l>
             
               <l n="2.126">At subit, et, socia cum se compage revinxit, </l>
             
               <l n="2.127">Alter in alterius gyro, velut annulus, haeret. </l>
             
               <l n="2.128">Quid tibi jam dicam reliquas ex ordine formas, </l>
             
               <l n="2.129">Singula disquirens? satis est si pectore dictum </l>
             
               <l n="2.130">Hoc teneas memori, multos unum utile ad usus. </l>
             
               <l n="2.131">Nempe soni quaecumque potest conjungere forma </l>
             
               <l n="2.132">Diffusos veluti radios, simul illa ciendis </l>
             
               <l n="2.133">Aptior ante alias jucundae est lusibus Echus, </l>
             
               <l n="2.134">Cetera si pariter constent. quare omnia, ventre, </l>
             
               <l n="2.135">Corpora, quae presso in sese fugere cavata </l>
             
               <l n="2.136">Introrsum, planis; quamquam nec corpora plana </l>
             
               <l n="2.137">Laude carent; quibunt majores reddere voces, </l>
             
               <l n="2.138">Distinctasque magis: resoni nam stamina in illis </l>
             
               <l n="2.139">Aëris, ad certam contendunt undique sedem; </l>
             
               <l n="2.140">Atque ita conjunctim referunt sese agmine facto. </l>
             
               <l n="2.141">Nunc ratio tibi certa patet, reparabilis Echo </l>
             
               <l n="2.142">Cur loca tam fugiat, vocem quae vertice acuto</l>
             
               <l n="2.143">Excipiunt, curvoque tument quae turgida dorso </l>
             
               <l n="2.144">Exterius. qualem prae se fert alta figuram </l>
             
               <l n="2.145">Pyramis, aut rapido dejectae fulminis ictu, </l>
             
               <l n="2.146">Dum Jovis ira furit, procera mole cupressi: </l>
             
               <l n="2.147">Qualem etiam astrorumve globi, convexave caeli </l>
             
               <l n="2.148">Templa super; magnis ubi Mulciber aurea tecta </l>
             
               <l n="2.149">Diis posuit, nostris obtutibus invia regna. </l>
             
               <l n="2.150">Scilicet haec sonitum dispergunt corpora, pulsus </l>
             
               <l n="2.151">Nec relegit callem, quo primum venit, eundem. </l>
             
               <l n="2.152">Et quoniam tantum, qui recto perculit ictu </l>
             
               <l n="2.153">Corporis adversam partem, redit; ictaque recto </l>
             
               <l n="2.154">Pertenuis pars esse potest; sonus ipse necesse est, </l>
             
               <l n="2.155">Redditus, at nulli auditus, vanescat in auras. </l>
             
               <l n="2.156">Irrita nam fertur multo pars maxima, flexu </l>
             
               <l n="2.157">Obliquo absiliens; diversaque brachia pandit, </l>
             
               <l n="2.158">Avia et a recto declinat tramite longe, </l>
             
               <l n="2.159">Nec redit, unde abiit. ceu, montis vertice ab alto </l>
             
               <l n="2.160">Cum praeceps cadit unda globum super acta, sub ipsa </l>
             
               <l n="2.161">Qui jaceat, saxo ex abrupto, aut robore factus; </l>
             
               <l n="2.162">Continuo oblique saliens diffunditur humor </l>
             
               <l n="2.163">Ad latera: humescunt cautes aspergine circum, </l>
             
               <l n="2.164">Roscidaque hinc illinc ludunt per gramina guttae. </l>
             
               <l n="2.165">Jamque age, et incepti subeant ne taedia cursus. </l>
             
               <l n="2.166">Hos etiam lustrare sinus juvat; aura secundo </l>
             
               <l n="2.167">Flamine dum Zephyri volucrem per caerula puppim </l>
             
               <l n="2.168">Pellit agens. en ipsa simul comitatur euntes</l>
             
               <l n="2.169">Garrula silvestres Nympha aversata latebras.</l>
             
               <l n="2.170">Sed mihi cur resonat nunc parcior illa? procacem</l>
             
               <l n="2.171">An Zephyrum metuit; qui nunc crispata pererrans</l>
             
               <l n="2.172">Aequora purpureis ludit circumundique pennis?</l>
             
               <l n="2.173">Laeditur heu liquidas ventis turbantibus auras,</l>
             
               <l n="2.174">Aeoliosque pavet fratres; non te, Actias, unum, 
         </l>
             
               <l n="2.175">Quem Nympha infestum sensit; sed quotquot in omni</l>
             
               <l n="2.176">Nascuntur caelo. nam, si de partibus iisdem</l>
             
               <l n="2.177">Aëra ventus agat, queis se vox missa reflectit;</l>
             
               <l n="2.178">Sera quidem, tenuique locum jam debilis ictu</l>
             
               <l n="2.179">Incidit in resonum: sin vero spirat ab axe</l>
             
               <l n="2.180">Adverso, et contra rapit obvia nubila; moti</l>
             
               <l n="2.181">Aëris obstantes per fluctus libera reddi</l>
             
               <l n="2.182">Illa nequit, nisuque cadens vanescit in ipso.</l>
             
               <l n="2.183">Ast, obliqua furit cum vis, transversaque venti;</l>
             
               <l n="2.184">Flectit agitque alias in partes impete vocem</l>
             
               <l n="2.185">Praecipiti, cogitque suo divertere calle:</l>
             
               <l n="2.186">Ergo abit, oppositoque procul de corpore cedit.</l>
             
               <l n="2.187">Praeterea, hic, late quo circumfundimur, aër </l>
             
               <l n="2.188">Cum fluit ac vento correptus fertur oborto; </l>
             
               <l n="2.189">Vix tremere ac socias possunt percellere fibrae </l>
             
               <l n="2.190">Aëriae fibras, et agi vi scilicet illa, </l>
             
               <l n="2.191">Quae sonitum gignat. major vis ingruit ollis, </l>
             
               <l n="2.192">Major causa rapit. quin, si et conceptus ab ictu </l>
             
               <l n="2.193">Sit tremor alternans, caeli dum fluctuat aura </l>
             
               <l n="2.194">
                  <sic resp="#NJ">Misceturquae</sic> aestu, ceu cum vaga caerula Nerei</l>
             
               <l n="2.195">Oceano in magno, Cauris agitantibus aequor, </l>
             
               <l n="2.196">Fervescunt; cessat facile tremor, undaque vocis </l>
             
               <l n="2.197">Frangitur undosi tanta vertigine tractus. </l>
             
               <l n="2.198">Non igitur quisquam tam prudens audeat auctos </l>
             
               <l n="2.199">Hoc suadere tibi; venti nil turbida obesse </l>
             
               <l n="2.200">Misso flabra sono, jussam dum fusus in auris </l>
             
               <l n="2.201">Itve reditve viam liquidis. nam suaserit idem </l>
             
               <l n="2.202">Per medium latitare diem, noctemque per atram </l>
             
               <l n="2.203">Auricomam nobis faciem splendescere solis; </l>
             
               <l n="2.204">Inque suum conversa caput declivia labi </l>
             
               <l n="2.205">Flumina, et hiberno flavescere tempore messem. </l>
             
               <l n="2.206">Nonne vides, laetae cum puppi nauta coronas </l>
             
               <l n="2.207">Imposuit pelago rediens, patriosque penates </l>
             
               <l n="2.208">Vocibus et festo tonitru de more salutat; </l>
             
               <l n="2.209">Aut ubi tute jacis clamorem, flamina caelo </l>
             
               <l n="2.210">Ventorum si forte fremunt, quam fessus, et aeger, </l>
             
               <l n="2.211">Confususque venit sonitus, quo mittitur? illum </l>
             
               <l n="2.212">Abripit, et raptus parili fert impete secum </l>
             
               <l n="2.213">Nempe aër, cogitque suas amittere vires. </l>
             
               <l n="2.214">Non aliam ob causam Nympham hanc habitare putarim </l>
             
               <l n="2.215">Saltibus in placidis, et tutas quaerere valles. </l>
             
               <l n="2.216">Optat enim rapidis loca ventis invia; et, alma </l>
             
               <l n="2.217">Undique cum ridet caelo diffusa sereno </l>
             
               <l n="2.218">Tempestas, silet omnis ager, stat frondibus arbos </l>
             
               <l n="2.219">Immota, et tacito Dryades se in flumine cernunt; </l>
             
               <l n="2.220">Laetior, ac praeter solitum jucundior illa </l>
             
               <l n="2.221">Lascivitque iterans voces, luditque loquentem.</l>
             
               <l n="2.222">An tamen et possit sede in quacumque locari. </l>
             
               <l n="2.223">Cum semel educta est latebris, nostroque reperta </l>
             
               <l n="2.224">Versari arbitrio? quo rerum id foedere fiat, </l>
             
               <l n="2.225">Propositi quando ista fuit pars ultima nostri, </l>
             
               <l n="2.226">Accipe, et haec pariter memori fac mente recondas. </l>
             
               <l n="2.227">Hic labor; hic optem faciles in carmina Musas, </l>
             
               <l n="2.228">Largius et sacro vatum perfundier amne. </l>
             
               <l n="2.229">In tenui cura; at tenuis non gloria, si me </l>
             
               <l n="2.230">Numina respiciant. neque enim fas grandia cuique </l>
             
               <l n="2.231">Tentare, ac tantos laudis contingere honores; </l>
             
               <l n="2.232">Quantos jam retulit, Naturae viscera in ima </l>
             
               <l n="2.233">Primus <corr resp="#NJ">inaccesso</corr> Musis irrumpere calle </l>
             
               <l n="2.234">Ausus, et intacta crines redimire corona, </l>
             
               <l n="2.235">Stayades,<note xml:id="ftn5" place="foot" n="5">
                     <p> 
                        <persName>Benedictus Stayus</persName> Praesul amplissimus, ac vir omni laude cumulatus; de quo is, quem simul collaudat poëta, <persName>Rogerius Boschovicius</persName>, in poëmate doctissimo, atque elegantissimo de Solis, ac Lunae defectibus, vere, atque ad rem nostram accommodate: 
               <q>
                           <l>
                  Communis patriae decus, atque aeterna Ragusae
               </l>
                           <l>
                  Gloria Stayades, pronas cui Pegasus alas
               </l>
                           <l>
                  Submisit plaudens, quem Pindo eduxit, et alto
               </l>
                           <l>
                  Abreptum curru per sidera vexit Apollo.
               </l>
                        </q>
               Quo mihi curru ipse quoque <persName>Boscovichius</persName> in sublime abreptus, atque e nostro, qui humi repimus, conspectu ereptus esse videtur; ac visus est jam tum, cum in Elegia quadam, Vindobonae me ignaro typis edita, haec scriberem
               <q>
                           <l>
                  ... ille Deam (Uraniam) caeli super alta volantem
               </l>
                           <l>
                  Usque sequens celeri flammeus ingenio,
               </l>
                           <l>
                  Astrorum positus, ortusque obitusque notavit,
               </l>
                           <l>
                  Dein cecinit cultis omnia carminibus;
               </l>
                           <l>
                  Quae Rhodani, ac Tamesis probat accola, maxima rerum
               </l>
                           <l>
                  Quae probat et cupido lumine Roma legit.
               </l>
                        </q>
                     </p>
                  </note> quantosque sinu nutritus in ipso</l>
             
               <l n="2.236">Uranies, idem Musarum idemque Mathesis </l>
             
               <l n="2.237">Rogerius columen: cujus jam fama vagatur </l>
             
               <l n="2.238">Inclyta per gentes late, quas Tybris, et Ister, </l>
             
               <l n="2.239">Sequanaque, et Rhodanus, Tamesisque potentibus undis </l>
             
               <l n="2.240">Alluit; ac sese quo tantum Epidaurus alumno </l>
             
               <l n="2.241">Jactat, <persName>Neutono</persName> quantum ipsa Britannia, quantum </l>
             
               <l n="2.242">Gallia <persName>Cartesio</persName>. cursu non assequar illos; </l>
             
               <l n="2.243">Non, mihi si stabulis pasti in caelestibus acres </l>
             
               <l n="2.244">Dentur equi; tantum spatii qui praepete saltu </l>
             
               <l n="2.245">Transiliunt, specula quantus maris aequor in altum </l>
             
               <l n="2.246">Prospectus per inane patet. quo sidera ad aurea </l>
             
               <l n="2.247">Tenditis illustres animae? quo flectitis una </l>
             
               <l n="2.248">Alipedes? quidquid caelum, circumflua tellus </l>
             
               <l n="2.249">Quidquid habet, vobis notum. in sublime jugales </l>
             
               <l n="2.250">Urgetis nimium rapidos. caligine densa </l>
             
               <l n="2.251">Offundor, quoties in vos languentia mentis </l>
             
               <l n="2.252">Lumina et obtutum figo. non tendere in altum </l>
             
               <l n="2.253">Cuique datum, tantaeque animum spe pascere laudis, 
            </l>
             
               <l n="2.254">Sat mihi si patriae dicar non degener almae </l>
             
               <l n="2.255">Ingeniis, longeque sequi vestigia vobis </l>
             
               <l n="2.256">Pressa queam, fessus nec coepto absistere cursu. </l>
             
               <l n="2.257">Nympha quidem paret captiva, nec abnuit artem: </l>
             
               <l n="2.258">Quaque velis de sede, tibi jam concinet ultro. </l>
             
               <l n="2.259">Nam satis est, recto voces percellere corpus </l>
             
               <l n="2.260">Calle queant, spatio quod nec fugit inde minori.  
            </l>
             
               <l n="2.261">Passus bis deni quam sint, si quattuor illis </l>
             
               <l n="2.262">Addideris; nec majori, pars altera quam sit </l>
             
               <l n="2.263">De geminis, queis, secta aequo discrimine, constat </l>
             
               <l n="2.264">Linea tota soni; paullo ceu diximus ante. </l>
             
               <l n="2.265">Hoc intra spatium facies adversa rigentis </l>
             
               <l n="2.266">Objicis existat; mora nulla, audire licebit </l>
             
               <l n="2.267">Arguto voces reddentem gutture Nympham. </l>
             
               <l n="2.268">Si tamen obliquo resonantem tramite eamdem </l>
             
               <l n="2.269">Elicere, atque alii potius tua missa reflecti </l>
             
               <l n="2.270">Dicta velis, discede procul semotus, et ille </l>
             
               <l n="2.271">Discedat pariter; sed sic, ut semper uterque </l>
             
               <l n="2.272">Ad mediam obliquo conversus lumine molem </l>
             
               <l n="2.273">Aequo illam aspiciat flexu, sitque aequus utrimque </l>
             
               <l n="2.274">Angulus, occursat duplex ubi linea visus. </l>
             
               <l n="2.275">Tum jacias vocem: tremulas volat illa per auras </l>
             
               <l n="2.276">Ocyus obliquum peragens iter, et simul ictu </l>
             
               <l n="2.277">Incidit in resonum corpus, simul, incita plagis </l>
             
               <l n="2.278">Oppositis, aliam resilit contraria in oram, </l>
             
               <l n="2.279">Obliquatque viam. jam longe aversa refugit,  </l>
             
               <l n="2.280">Atque alium petiit: subito miratus at ille </l>
             
               <l n="2.281">Obstupet, et patulis sonitum bibit auribus, et se </l>
             
               <l n="2.282">Fors putat a Nymphis etiam malesanus amari. </l>
             
               <l n="2.283">At si jam cupias, facilis circumsonet Echo </l>
             
               <l n="2.284">In gyrum, missasque ferat circumundique voces; </l>
             
               <l n="2.285">Haec tibi solerti fuerint prius arte parata. </l>
             
               <l n="2.286">In primis gemini surgant obstacula muri </l>
             
               <l n="2.287">Semoti, magnique satis, planaque figura, </l>
             
               <l n="2.288">Frontibus et contra versis ita, tramite ut aequo </l>
             
               <l n="2.289">Alter ab alterius facie se tendat ubique. </l>
             
               <l n="2.290">Dein horum, quacumque velis tu parte, fenestras </l>
             
               <l n="2.291">Sufficiat paries alter: quarum ipse locatus </l>
             
               <l n="2.292">Ad mediam, socios jubeas circum ordine longo, </l>
             
               <l n="2.293">Non aliter quam cum, manibus per mutua nexis, </l>
             
               <l n="2.294">Rustica init choreas pubes, consistere in orbem. </l>
             
               <l n="2.295">Alter erit paries resonae pro corpore Nymphae.  </l>
             
               <l n="2.296">His positis, recta non solum emissus abibit, </l>
             
               <l n="2.297">Incidet at partes sonitus circumundique in omnes, </l>
             
               <l n="2.298">Dextrorsumque, sinistrorsumque, infraque, supraque </l>
             
               <l n="2.299">Quare etiam impulsis retro dare terga coactus </l>
             
               <l n="2.300">Partibus e cunctis, versa vice, devius oras </l>
             
               <l n="2.301">In varias vario pro casu protinus ibit; </l>
             
               <l n="2.302">Rectusque, obliquusque means, altusque, humilisque </l>
             
               <l n="2.303">Alterius, comitum quo tu cingente corona </l>
             
               <l n="2.304">Verba jacis medius, feriet saxa obvia muri; </l>
             
               <l n="2.305">Nec minus interea medio rectissima calle </l>
             
               <l n="2.306">Linea quae resilit, referet tibi verba, per auras </l>
             
               <l n="2.307">Illa suum tremulas relegens iter: ordine quaeque </l>
             
               <l n="2.308">Deinde rato socios diversa in parte morantes, </l>
             
               <l n="2.309">Hinc illinc, varia illorum pro sede, suique </l>
             
               <l n="2.310">Flexu pro vario, subito petet, et sua cuique </l>
             
               <l n="2.311">Adveniet pariter, veniensque subibit in aurem. </l>
             
               <l n="2.312">Jamque omnes proprio solatur murmure, et una</l>
             
               <l n="2.313">Ceu foret, indistincta sonat circum omnibus Echo </l>
             
               <l n="2.314">Non eadem. qualis projecta a corpore imago </l>
             
               <l n="2.315">Planitiem in speculi; quamquam non reddat eodem </l>
             
               <l n="2.316">Se reducis flexu radii, tamen una, locentur </l>
             
               <l n="2.317">Et dextra et laeva multi si rite, videtur </l>
             
               <l n="2.318">Omnibus, et parili percellit lumina visu. </l>
             
               <l n="2.319">At quid agas, missae ut vocis tibi garrula Nympha </l>
             
               <l n="2.320">Aut unam, aut geminas, aut quot vis ipse, remittat </l>
             
               <l n="2.321">Particulas? certum spatii metabere longi </l>
             
               <l n="2.322">Teque illamque inter tractum; positoque notabis </l>
             
               <l n="2.323">Limite, qui porro tractus sit maximus, et qui </l>
             
               <l n="2.324">Sit minimus, possit quibus illa reflectere verba. </l>
             
               <l n="2.325">Jam tibi si, minimi quanta est distantia tractus, </l>
             
               <l n="2.326">Tantundem fanti procul est nempe objicis alta </l>
             
               <l n="2.327">Adversi facies; nimium vicina timebit </l>
             
               <l n="2.328">Reddere plus unam quam partem vocis: at absit </l>
             
               <l n="2.329">Si duplo, geminas; et sensim major eundo </l>
             
               <l n="2.330">Tres referet partes, si triplo longius absit. </l>
             
               <l n="2.331">Sic toties, minimi quoties distantia tractus </l>
             
               <l n="2.332">Additur, usque novo rediens vox augmine crescit, </l>
             
               <l n="2.333">Et prius auditis adjungit partibus unam. </l>
             
               <l n="2.334">Hinc fieri poterit, qua nulla est gratior, Echo, </l>
             
               <l n="2.335">Quae quoties libeat vocem tibi reddat eamdem </l>
             
               <l n="2.336">Ingeminans iterum atque iterum, distinctaque mittat </l>
             
               <l n="2.337">Ordine quamque suo. Jamque has cognoscere leges </l>
             
               <l n="2.338">Ne pigeat; dictisque aures advertere; quamvis </l>
             
               <l n="2.339">Museos renuant quae sunt dicenda lepores. </l>
             
               <l n="2.340">Vera magis, fatu quam dulcia dicta probare </l>
             
               <l n="2.341">Nempe soles; frugisque vocas expertia, narrant </l>
             
               <l n="2.342">Suavidici tantum quae vulgo somnia vates. </l>
             
               <l n="2.343">Jam satis Antiphates, Circeque, et blanda Calypso </l>
             
               <l n="2.344">Attonitas tenuere aures. quis Persea semper </l>
             
               <l n="2.345">Sanguineo cernat telo defendere pactam </l>
             
               <l n="2.346">Andromedam, aut viso Lapithas durescere vultu </l>
             
               <l n="2.347">Gorgonis anguiferae? semper velocis Achillei </l>
             
               <l n="2.348">Facta legat; sive ille vocat Briseida, et amens </l>
             
               <l n="2.349">Fortia ad aequoream protendit brachia matrem; </l>
             
               <l n="2.350">Sive furens animi crudeli caede peremptum </l>
             
               <l n="2.351">
                  <persName>Patroclon</persName> gemit, heu frustra; curruque superbus </l>
             
               <l n="2.352">Raptat ab Iliacis ad naves Hectora muris? </l>
             
               <l n="2.353">Quis jam nescit Hylam? cui non Ganymedis honores, </l>
             
               <l n="2.354">Cursusque Hippodames notus, domitorque ferarum </l>
             
               <l n="2.355">Alcides? alio satius convertere curas; </l>
             
               <l n="2.356">Haec habuere diu vacuas insomnia mentes. </l>
             
               <l n="2.357">Principio locus ac sedes capienda loquenti: </l>
             
               <l n="2.358">Planitie in campi lata dein corpora plura, </l>
             
               <l n="2.359">Reddere quae possint voces, minitantia caelo, </l>
             
               <l n="2.360">Adversa jubeo regione attollere in auras. </l>
             
               <l n="2.361">Haec autem haud spatio distent se quolibet inter: </l>
             
               <l n="2.362">At certoque pedum numero distinctaque certis </l>
             
               <l n="2.363">Mensuris. aliter labor irritus excidet omnis; </l>
             
               <l n="2.364">Vanaque fors etiam dices praecepta fuisse. </l>
             
               <l n="2.365">Ergo animum contende vigil, vacuasque per aures </l>
             
               <l n="2.366">Omnia fac pectus condas mea dicta sub altum.</l>
             
               <l n="2.367">Quippe aliud jubeo adversum consurgere corpus </l>
             
               <l n="2.368">Post aliud. primi stet moles scilicet illic </l>
             
               <l n="2.369">Tractus ubi est minimi finis, vox unde revertens </l>
             
               <l n="2.370">Incipit audiri; spatio ferme altera duplo </l>
             
               <l n="2.371">Alterius, quod pone subit, triploque sequentis </l>
             
               <l n="2.372">Abscedat: sensimque, minus tamen addita distet </l>
             
               <l n="2.373">Dum nova postremo facies a corpore, vocem </l>
             
               <l n="2.374">Crescere quem cupies ad finem cumque, locare </l>
             
               <l n="2.375">Corpora, qua dixi, pergas obstantia, lege, 
         </l>
             
               <l n="2.376">Structa gradus veluti per quosdam, celsius ut se </l>
             
               <l n="2.377">Attollat medium primo, medioque supremum. </l>
             
               <l n="2.378">Jamque vides, duci porro ic procedere posse </l>
             
               <l n="2.379">Tam longe hanc seriem, gemini quam cardinis axis </l>
             
               <l n="2.380">A Borea tepidum longe se tendit ad Austrum. </l>
             
               <l n="2.381">Unde redux tractu immenso producta cieret </l>
             
               <l n="2.382">Vox aurem: tantae si vim diffundere vocis</l>
             
               <l n="2.383">Ipse queas, quanta est, cum caeli torvus ab arce </l>
             
               <l n="2.384">Juppiter horrendum justa tremit incitus ira. </l>
             
               <l n="2.385">Ille fremit, superi timuere; vagantia late </l>
             
               <l n="2.386">Sidera, stellarumque ignes, et maximus aether </l>
             
               <l n="2.387">Audiit, ac fremitum terras demisit in imas. </l>
             
               <l n="2.388">Qui subito Aethiopumque domos, Nabathaeaque regna, </l>
             
               <l n="2.389">Litoraque Hesperiae, et Septem subjecta trioni </l>
             
               <l n="2.390">Frigora pervadit; penitusque in viscera lapsus, 
            </l>
             
               <l n="2.391">Amnis ubi Lethaeus et intempesta jacet Styx, </l>
             
               <l n="2.392">Territat Eumenidas, simulacraque vana per umbras. </l>
             
               <l n="2.393">Nec tamen hoc pacto constructa obstacula partes </l>
             
               <l n="2.394">Diversas referunt vel plures vocis; eamdem </l>
             
               <l n="2.395">Omnia sic unamque dabunt. timet addere quidquam </l>
             
               <l n="2.396">Quod sequitur primi sedem, primumque veretur, </l>
             
               <l n="2.397">Illud stet propius quamvis, hoc longius absit. </l>
             
               <l n="2.398">Primi igitur geminas repetat contraria moles </l>
             
               <l n="2.399">Particulas; geminas etiam tibi cetera partes, </l>
             
               <l n="2.400">Non simul, at spatiis aequato tempore, reddent. </l>
             
               <l n="2.401">Interea, binas si vis tibi singula partes </l>
             
               <l n="2.402">Jam resonent; numero quaecumque obstacula gaudent </l>
             
               <l n="2.403">Impare, deme loco; distabit duplice tractu </l>
             
               <l n="2.404">Quod primum fiet: sin ternas, deme secundum </l>
             
               <l n="2.405">Cum primo, quartum cum quinto; at, tertia sedes </l>
             
               <l n="2.406">Sextaque queis cecidit, maneant; atque ordine eodem </l>
             
               <l n="2.407">Unum fac semper, duo post exempta, supersit. </l>
             
               <l n="2.408">Forsitan haec alio num possint more locari</l>
             
               <l n="2.409">Corpora, non recto tendentia calle, requiras? </l>
             
               <l n="2.410">Ausim vel gyro ingenti latera omnia circum, </l>
             
               <l n="2.411">Et dextra laevaque eadem disponere. certum </l>
             
               <l n="2.412">Dum spatium maneat, faciesque obversa loquenti, </l>
             
               <l n="2.413">Illa quot adversis consurgent frontibus, unam </l>
             
               <l n="2.414">Cum jacias, referent totidem resonantia voces, </l>
             
               <l n="2.415">Omniaque assimili fieri ratione videbis. </l>
             
               <l n="2.416">Sed mihi directo placeant magis ordine, et unam </l>
             
               <l n="2.417">Quaecumque illa fuat tandem, vergentia in oram. </l>
             
               <l n="2.418">Non quod vel major sic vox impulsa resultat, </l>
             
               <l n="2.419">Vel distincta magis; sed quod venit auribus Echo </l>
             
               <l n="2.420">Gratior ignaris, reflectier objice visa </l>
             
               <l n="2.421">Non una ex uno. juvat error; et omnia suemus </l>
             
               <l n="2.422">Praecipue tum mirari, cum condita rerum </l>
             
               <l n="2.423">Causa latet; cum multa sibi mens nescia fingit. </l>
             
               <l n="2.424">Nonne vides, vulgo soleant quam mira videri </l>
             
               <l n="2.425">Et majora fide, cum solem immittere dicas, </l>
             
               <l n="2.426">Corpora quot varii rutilant per cuncta, colores?  
            </l>
             
               <l n="2.427">Scilicet ille sua viridantes luce zmaragdos </l>
             
               <l n="2.428">Imbuat, ille auri succendat lumina fulvi, </l>
             
               <l n="2.429">Et nigras faciat violas, et pulchra comantes </l>
             
               <l n="2.430">Narcissos Cylicumque crocos flavescere cogat? </l>
             
               <l n="2.431">Ille etiam cyanum pingat, substrataque ponti </l>
             
               <l n="2.432">Caerula, puniceasque rosas, ignemque pyropi </l>
             
               <l n="2.433">Accendens viva donet splendescere flamma? </l>
             
               <l n="2.434">Solis ac ostendas radium trans vitra meantem</l>
             
               <l n="2.435">Si toties solvi diversi in fila coloris,</l>
             
               <l n="2.436">Incidit in formam quoties his usibus aptam;</l>
             
               <l n="2.437">Nec minus et retro nunc plurima percita in oras</l>
             
               <l n="2.438">Oppositas flecti, vario nunc plurima contra</l>
             
               <l n="2.439">Corporis alterius pro textu condita prorsus</l>
             
               <l n="2.440">Illabi, suus unde nigror vaccinia tingit,</l>
             
               <l n="2.441">Unde suus lactique albor niveisque ligustris;</l>
             
               <l n="2.442">Tum vero manifesta fides; stupor omnis, et illa</l>
             
               <l n="2.443">Monstra citis abiere procul ludibria ventis.</l>
             
               <l n="2.444">Quid majora sequar? mirantur nescia corda</l>
             
               <l n="2.445">Seu gelida Boreae de parte rubescere caelum,</l>
             
               <l n="2.446">Seu videant alte flammas volitare caducas,</l>
             
               <l n="2.447">Et longo aërios albescere limite campos</l>
             
               <l n="2.448">Nocte sub aestiva. quorum quod causa latescit,</l>
             
               <l n="2.449">Suspensique haerent ipsoque errore fruuntur.</l>
             
               <l n="2.450">Ergo, Umblae<note xml:id="ftn6" place="foot" n="6"> Umbla, fons uberrimus in ora maris Adriatici non longe a Ragusio; qui, statim atque ortus est in ipso litore, influit in maris sinum, fluminis alveo persimilem.</note> seu ripis, seu sub Sergio<note xml:id="ftn7" place="foot" n="7"> Sergius, mons proximus ac prope imminens Ragusio.</note> alto,</l>
             
               <l n="2.451">Aut ubicumque hortus cultis viret aemulus agris</l>
             
               <l n="2.452">Alcinoi; nemora alta inter camposque lacusque</l>
             
               <l n="2.453">Naïadumque jocos, non te decus addere tantis</l>
             
               <l n="2.454">Hoc etiam rebus pigeat. resonabilis Echo,</l>
             
               <l n="2.455">Objicibus recta positis, tibi Panos avenam </l>
             
               <l n="2.456">Monticolae, et dulces Nympharum reddere cantus </l>
             
               <l n="2.457">Saepius ingeminans discat, referentia voces </l>
             
               <l n="2.458">Corpora si circum fuerint <sic resp="#NJ">disposta</sic>, patebit </l>
             
               <l n="2.459">Protinus ars omnis; varia de parte remissus </l>
             
               <l n="2.460">Dum sonus auditur, sitque illius obvia causa. </l>
             
               <l n="2.461">Namque quot accipies una pro voce reflexas, </l>
             
               <l n="2.462">Tot numero circum constructa obstacula cernes, </l>
             
               <l n="2.463">Singula quae sonitum excipiunt, pulsumque remittunt. </l>
             
               <l n="2.464">Jam satis haec Nymphae, quam passim audire solemus, </l>
             
               <l n="2.465">Quamque fero agrestem ingenio rupesque colentem, </l>
             
               <l n="2.466">Per latebras Musis, perque invia lustra secuti, </l>
             
               <l n="2.467">Cepimus. hic, ipso tandem sub fine laborum </l>
             
               <l n="2.468">Vela trahens, aliam, quae non latet addita in antris </l>
             
               <l n="2.469">Ut prior, at speculis levique in corpore vitri </l>
             
               <l n="2.470">Cui data forma cava est, tentabo educere lucem </l>
             
               <l n="2.471">In mediam, tradamque artes, queis possit habentis </l>
             
               <l n="2.472">Ad nutum cogi jactatas reddere voces. </l>
             
               <l n="2.473">Ergo ades: haud cedet labor irritus; atque voluptas </l>
             
               <l n="2.474">Non minor hinc veniet: quamvis taciturnior illa, </l>
             
               <l n="2.475">Ac, pudibunda velut, submissa voce profatur. </l>
             
               <l n="2.476">Haec tenuis primum parvaeque ita vocis imago est, </l>
             
               <l n="2.477">Audiri ut nequeat nisi verso calle revertens. </l>
             
               <l n="2.478">Nec vero speculis fit in omnibus illa , neque una </l>
             
               <l n="2.479">Pluribus auditur. speculorum levia vitra </l>
             
               <l n="2.480">Et cava sint et magna; quibus quod adurere possunt</l>
             
               <l n="2.481">Nomen ab urendo proprium fecere vocantes.</l>
             
               <l n="2.482">Tres horum species: primae nam forma rotundum, </l>
             
               <l n="2.483">Curva omni de parte aeque, sinuatur in orbem:</l>
             
               <l n="2.484">Curva etiam alterius facies, oblonga sed ovi</l>
             
               <l n="2.485">Effigiem referens. at vero tertia ab una</l>
             
               <l n="2.486">Arctior est, alia semper sua brachia parte</l>
             
               <l n="2.487">Pandit, uti numquam coëant possintve coire.</l>
             
               <l n="2.488">Rite igitur primum locus est quaerendus in illis, </l>
             
               <l n="2.489">Quem dixere focum, immissi quia luminis ignem </l>
             
               <l n="2.490">Colligit, et punctum circumundique cogit in unum. </l>
             
               <l n="2.491">Hunc ope succensae facile tu lampadis, ipsum </l>
             
               <l n="2.492">Si speculum ad superas rectum converteris auras, </l>
             
               <l n="2.493">Invenies. jamque huc jamque illuc lumina contra </l>
             
               <l n="2.494">Tende manu, radiosque ultro citroque meantes </l>
             
               <l n="2.495">Dirige in adversum corpus: vis ignea puncto </l>
             
               <l n="2.496">Emicat in parvo collecta, et discutit umbras, </l>
             
               <l n="2.497">Alba velut caelo fulget cum stella sereno. </l>
             
               <l n="2.498">Huc tu aures adverte; silent dumque omnia circum, </l>
             
               <l n="2.499">Accipe, furtivo socius quae verba labello </l>
             
               <l n="2.500">Edidit, haud speculi omnino conversus ad axem, </l>
             
               <l n="2.501">In latus at potius vergens. ita missa subibit </l>
             
               <l n="2.502">Vox melius, nec se circum tua tempora franget </l>
             
               <l n="2.503">Adveniens. et jam collectae vocis imago </l>
             
               <l n="2.504">Haud aliis audita, tibi sed cognita tantum </l>
             
               <l n="2.505">Redditur, et patulas rediens illabitur aures.</l>
             
               <l n="2.506">Quaeras cur eadem nequeat percellere sensum</l>
             
               <pb n="50"/>
               <l n="2.507">Vox prius, adverso quam sit de corpore pulsa? </l>
             
               <l n="2.508">Scilicet ut lucis radios ea corpora in unum, </l>
             
               <l n="2.509">Sic etiam sonitum cogunt: utque ampla profusi </l>
             
               <l n="2.510">In loca <sic resp="#NJ">hebent</sic> segnes radii, contra ilicet ignem </l>
             
               <l n="2.511">Collecti rapidum volvunt; sic auribus illos </l>
             
               <l n="2.512">Nequidquam in tremulo vocales aëre motus </l>
             
               <l n="2.513">Exciperes seorsum fusos, nisi pluribus unā </l>
             
               <l n="2.514">Conjunctis, fremitu majori concita massae </l>
             
               <l n="2.515">Aëriae pars illa tremat, quae clauditur illic. </l>
             
               <l n="2.516">Fortior est virtus conjuncta, atque omnia crescunt </l>
             
               <l n="2.517">Augmine. vix flavos cohibere in vertice crines, </l>
             
               <l n="2.518">Tenuia, quae Seres submittunt, flamina possunt. </l>
             
               <l n="2.519">Ast eadem, nectens unā si plurima jungas, </l>
             
               <l n="2.520">Ingentesque trahant moles, teneantque carinas </l>
             
               <l n="2.521">Carpathio in magno, aut fluctisono Aegeo. </l>
             
               <l n="2.522">Non tamen et parili resonant haec terna sonore </l>
             
               <l n="2.523">Corpora. nam primum quod ab omni parte rotundum est, </l>
             
               <l n="2.524">Illo deterius paullo est, quod brachia longe </l>
             
               <l n="2.525">Parte alia extendit, modo tantum distet ab ore, 
            </l>
             
               <l n="2.526">Unde sonus prodit, possint distantia ut aequo </l>
             
               <l n="2.527">Inter se spatio vocalia fila videri. </l>
             
               <l n="2.528">Quod superest, similemque refert utrique figuram, </l>
             
               <l n="2.529">Et differt ab utroque tamen, non audeat illi </l>
             
               <l n="2.530">Sese aliud quodvis praeferre hoc laudis honore. </l>
             
               <l n="2.531">At, quoniam magno mortalibus optima quaeque </l>
             
               <l n="2.532">Contingunt studio, quanto magis illud utrique </l>
             
               <pb n="51"/>
               <l n="2.533">Praestat, opus tanto est major solertia, frustra </l>
             
               <l n="2.534">Ne labor in ventos abeat. non sufficit unum </l>
             
               <l n="2.535">Invenisse focum: geminos habet ista figura; </l>
             
               <l n="2.536">Atque alter quaerendus item tibi munere taedae </l>
             
               <l n="2.537">Saepius admotae. lucis quippe unde videbis </l>
             
               <l n="2.538">Diffusos melius radios, facto agmine, punctum </l>
             
               <l n="2.539">Cogi aliud rite ad speculi; quaesitus in illa </l>
             
               <l n="2.540">Parte locus situs est; vocemque expectat, ut ipsam </l>
             
               <l n="2.541">Accipere, et quo vis acceptam mittere possit. </l>
             
               <l n="2.542">Illum furtivus plaga sonus impetat, illum </l>
             
               <l n="2.543">Qui loquitur teneat; nec longum tempus, et aura </l>
             
               <l n="2.544">Parte alia missas voces tibi fida ministrat. </l>
             
               <l n="2.545">Jam quid Athestinae referam miracula villae, </l>
             
               <l n="2.546">Qua fugit et magno resonat cum murmure montis </l>
             
               <l n="2.547">Ima petens Anio? quid, qua se Mantua tollit, </l>
             
               <l n="2.548">Mantua laurigero contingens vertice caelum, </l>
             
               <l n="2.549">Tecta ducum, fama totum celebrata per orbem? </l>
             
               <l n="2.550">Vidi ego, regificos tot sumptus inter, in altis </l>
             
               <l n="2.551">Aedibus in primis amplum penetrale, quod omni </l>
             
               <l n="2.552">Parte tenent parili quatuor latera ardua mole; </l>
             
               <l n="2.553">Tum super incumbit fornix. ergo intus amico </l>
             
               <l n="2.554">Absens absenti poterit submittere verba </l>
             
               <l n="2.555">Quin vocem excipiant circum, propius licet illo </l>
             
               <l n="2.556">Assideant, alii comites. it protinus Echo </l>
             
               <l n="2.557">Dicta ferens eadem furtim cui missa fuere, </l>
             
               <l n="2.558">Ingrediturque aures secreta. ubi namque cohaeret,</l>
             
               <pb n="52"/>
               <l n="2.559">Atque alius paries alium secat, angulus unde </l>
             
               <l n="2.560">Exoritur, posito si quisquam immurmuret ore; </l>
             
               <l n="2.561">Continuo, ilignis ceu clausa canalibus unda, </l>
             
               <l n="2.562">Non hac non illac se vox emissa reflectit </l>
             
               <l n="2.563">Ad latera, aut audet lato se credere campo, </l>
             
               <l n="2.564">Illa quidem tenuis; sed enim qua semita flexu </l>
             
               <l n="2.565">Murorum perducta patet sub fornice, et alter </l>
             
               <l n="2.566">Angulus opposita sese e regione viaï </l>
             
               <l n="2.567">Ostendit, serpens tacite ciet aëra in illis </l>
             
               <l n="2.568">Finibus inclusum, pariterque illabitur aures. </l>
             
               <l n="2.569">Fors etiam dabitur non laevo numine quondam </l>
             
               <l n="2.570">Longe alios nostrae mores cognoscere Nymphae, </l>
             
               <l n="2.571">Majoresque sequi lusus. non protinus omnes </l>
             
               <l n="2.572">Pandit opes Natura suas mortalibus. acri </l>
             
               <l n="2.573">Illa diu studio quaesita haud parte videndam </l>
             
               <l n="2.574">Objicit ex omni sese; sed parte latescit </l>
             
               <l n="2.575">Maxima, et irritat cupidos spe semper amantes. </l>
             
               <l n="2.576">Non tamen ex toto fallit, sterilemque locari </l>
             
               <l n="2.577">Umquam operam, ventosque sinit ferre irrita vota. </l>
             
               <l n="2.578">Quippe ferax rerum est. Ergo juvat omnia, tellus </l>
             
               <l n="2.579">Quae tegit in gremio, disquirere, et omnia campos </l>
             
               <l n="2.580">Sparsa per aetherios. o qui me tollat in altum </l>
             
               <l n="2.581">Daedaleis volucrem pennis! qui me inferat astris! </l>
             
               <l n="2.582">Arduus unde omnes possim dignoscere leges </l>
             
               <l n="2.583">Motusque viresque, quibus sese avia circum </l>
             
               <l n="2.584">Convolvunt Solem! quae tunc spectacula! quae tunc </l>
             
               <pb n="53"/>
               <l n="2.585">Aonidum in lucos rerum admiranda referrem, </l>
             
               <l n="2.586">Nulli audita prius! cantu mihi cederet Orpheus, </l>
             
               <l n="2.587">Orpheus infernas potuit qui carmine Diras </l>
             
               <l n="2.588">Flectere, et Eurydicen superas educere in oras. </l>
             
               <l n="2.589">Felix, qui potuit vocalis promere Nymphae </l>
             
               <l n="2.590">Tot species formasque novas! felicior ille, </l>
             
               <l n="2.591">Qui magnum ingenio fretus lustravit Olympum,  
            </l>
             
               <l n="2.592">Astrorumque ignes radio distinxit, et omnes </l>
             
               <l n="2.593">Legibus inter se certis, numerisque revinxit. </l>
             
               <l n="2.594">Jamque juvat medio Solem convisere caelo, </l>
             
               <l n="2.595">Omnia dum circum palantia sidera ducit, </l>
             
               <l n="2.596">Et trahit ad sese magis hoc minus illud, eorum </l>
             
               <l n="2.597">Pro vario spatii tractu, quo singula distant: </l>
             
               <l n="2.598">Jam trabeam spectare Jovis, jamque aurea tardi </l>
             
               <l n="2.599">Cingula Saturni, pugnasque et praelia, missis </l>
             
               <l n="2.600">Nondum etiam irarum causis. num collibus illic </l>
             
               <l n="2.601">His similes colles, sylvis silvae, amnibus amnes, </l>
             
               <l n="2.602">Aequoraque aequoribus? Jam quo mihi bellice Mavors </l>
             
               <l n="2.603">Tu fugis, ardentes cur tingis sanguine vultus? </l>
             
               <l n="2.604">An pudet, Idaliae Veneri quod visus<note xml:id="ftn8" place="foot" n="8">
                     <p> Putatus est videlicet adesse a viro docto; qui ejusdem sub Sole transeuntis contemplandi magnam, sed prorsus irritam spem fecit Astronomis.</p>
                  </note> adesse, </l>
             
               <l n="2.605">Qui propius divae servet vestigia, custos; </l>
             
               <l n="2.606">Cum tamen haud ullus tibi serviat armiger hastam </l>
             
               <l n="2.607">Ingentem clypeumque ferens? hanc abjice curam.</l>
             
               <pb n="54"/>
               <l n="2.608">Forsitan adveniet saeclis melioribus aetas, </l>
             
               <l n="2.609">Qua tu, qua Majae proles Cyllenius alti </l>
             
               <l n="2.610">Per spatium caeli, vobis famulante minorum </l>
             
               <l n="2.611">Multiplici astrorum turba, medii ibitis: istis </l>
             
               <l n="2.612">Auspiciis nil non promittere possumus. At tu, </l>
             
               <l n="2.613">Alma Venus, quam Vesta parens suspexit, et ipsi </l>
             
               <l n="2.614">Fors sibi praelatam doluit, dum nuper in oris </l>
             
               <l n="2.615">Aetheriis dulci comitata Cupidine Phoebum </l>
             
               <l n="2.616">Impetis, et dios tingis ferrugine vultus </l>
             
               <l n="2.617">Projiciens nigrantem umbram; salve Dea: salve, </l>
             
               <l n="2.618">O longum cupidis mortalibus expectata! </l>
             
               <l n="2.619">Non Paphos aut Amathus, non te jam celsa Cythera, </l>
             
               <l n="2.620">Idaliaeque domus capiunt. qua maxima terra est, </l>
             
               <l n="2.621">En tibi Pancheis adolescunt messibus arae </l>
             
               <l n="2.622">Undique; et auditas responsant litora laudes, </l>
             
               <l n="2.623">Qua se cumque undis aperit fluitantibus aequor. </l>
             
               <l n="2.624">Te modo spectatum, dum Phoebi irrepis in orbem, </l>
             
               <l n="2.625">Dumque iterum egrederis, per inhospita caerula missae </l>
             
               <l n="2.626">Memnonis ad sedes, Solisque cadentis ad oras </l>
             
               <l n="2.627">Illustres ivere animae; pars saeva Bootae  </l>
             
               <l n="2.628">Frigora, pars Lybiae petiit nigrantis arenas. </l>
             
               <l n="2.629">Jamque aderunt; jam te foedantem vidimus umbra </l>
             
               <l n="2.630">Ora Dei. Interea vos Oceano patre centum  </l>
             
               <l n="2.631">Nereides, cana pelagi genus aurea ducit </l>
             
               <l n="2.632">Si Venus e spuma, substernite puppibus aequor </l>
             
               <l n="2.633">Quae decora illius referunt: non Aeolus undas</l>
             
               <pb n="55"/>
               <l n="2.634">Tollere, non tenebris ausit se condere caelum. </l>
             
               <l n="2.635">Omnia sint tranquilla; velut cum vere sereno </l>
             
               <l n="2.636">Diva volat niveis invecta per aequora cycnis </l>
             
               <l n="2.637">Purpurea in concha; volat illa, at candida subter </l>
             
               <l n="2.638">Unda sonat, Zephyri circumfunduntur, et omnis </l>
             
               <l n="2.639">Fluctibus in summis lascivit squamea turba. </l>
             
               <l n="2.640">Interea argutum late per litora murmur </l>
             
               <l n="2.641">Alcyones iterant, quae nec tua flamina Caure, </l>
             
               <l n="2.642">Nec tua jam metuunt Aquilo; sed ponere nidos, </l>
             
               <l n="2.643">Sed teneros laetae properant educere foetus. </l>
             
               <l n="2.644">Ergo agite, heroes, facili date carbasa vento; </l>
             
               <l n="2.645">Aequora Nereides stravere, excitaque ponti </l>
             
               <l n="2.646">Numina iter pandunt. neque enim vos aurea Phryxi </l>
             
               <l n="2.647">Vellera, nec poma Hesperidum, non Gangis et Indi </l>
             
               <l n="2.648">Cynnamaque, et vivo rutilantes igne pyropos </l>
             
               <l n="2.649">Advehitis; sed enim Veneris quae transitus almae </l>
             
               <l n="2.650">Lampada per solis tulerit bona. scilicet arte, </l>
             
               <l n="2.651">Jam certa melius dabitur metirier arte,  </l>
             
               <l n="2.652">Phoebus in aetherium quantum se tollat Olympum; </l>
             
               <l n="2.653">Quantum olli circum famulantia sidera, quantum </l>
             
               <l n="2.654">Ore ejectantes semper nebulasque vaporesque </l>
             
               <l n="2.655">Ipsi etiam surgant altum per inane cometae. </l>
             
               <l n="2.656">Tum positum signare astri cujusque, viamque, </l>
             
               <l n="2.657">Adventumque simul, reditumque, atque omnia in alto </l>
             
               <l n="2.658">Aethere quae fiunt, dabitur praedicere longe </l>
             
               <l n="2.659">Certius, ac seros aetatum immittere in annos. </l>
             
               <pb n="56"/>
               <l n="2.660">Quid dicam, crasso quantum se corpore tendant </l>
             
               <l n="2.661">Astra eadem? quid, se circum revolubile dorsum </l>
             
               <l n="2.662">Quam late effundat? facies quamque extima molem </l>
             
               <l n="2.663">Inclusam primo condat sub cortice? nempe </l>
             
               <l n="2.664">Omnia constabunt caelum spectantibus altum: </l>
             
               <l n="2.665">Nec jam animus cura incertus torquebitur: aris </l>
             
               <l n="2.666">Ipsa neque Uranie aut votis celebrabitur ullis. </l>
             
               <l n="2.667">Una comes, dux una viae scrutantibus axem </l>
             
               <l n="2.668">Cypris erit: illam jam nunc in vota vocare </l>
             
               <l n="2.669">Incipient; illi sollemnes ducere pompas, </l>
             
               <l n="2.670">Non ubi se myrti tollit nemus, edita at almae </l>
             
               <l n="2.671">Templa ubi Doctrinae caput intra nubila condunt, </l>
             
               <l n="2.672">Palladis egregii juvenes; quorum inclyta nomen </l>
             
               <l n="2.673">Gestaque victuris sacrabit Gloria fastis.</l>
             
               <l n="2.674">Adsis o! Cytherea; in te mea desinit Echo; </l>
             
               <l n="2.675">Quam modo sylvestrem Tyrrheno in litore, ubi Arnum </l>
             
               <l n="2.676">
                  <sic resp="#NJ">Aequorae</sic> accipiunt laetanti gurgite Nymphae, </l>
             
               <l n="2.677">Ausus ego ingenuas Musarum educere ad artes.</l>
             
               <closer>FINIS LIBRI SECUNDI</closer>
            </div>
         </div>
      </body>
   </text>
</TEI>
