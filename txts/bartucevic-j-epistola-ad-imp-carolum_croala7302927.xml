<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Ad illustrissimum inclytumque imperatorem Carolum Hieronimus Bertucius Atticus Dalmata Pharius, versio
               electronica</title>
            <author ref="bart01">
               <persName xml:lang="hr">Bartučević, Jeronim</persName>
               <date>1500 - post 1557, ante 1560</date>
            </author>
            <editor>
               <persName>
                  <ref type="viaf" target="22180722">Darko Novaković</ref>
               </persName>
            </editor>
            <respStmt>
               <resp>Editionem electronicam praeparavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
               Moderno znanstveno izdanje.
               <date>2018-01-13</date>
            </edition>
         </editionStmt>
         <extent ana="B">Mg:C 566 verborum, 84 versus</extent>
         <publicationStmt>
            <publisher>
               <orgName>
                  <ref type="viaf" target="124389134">Filozofski fakultet Sveučilišta u
                     Zagrebu</ref>
               </orgName>
            </publisher>
            <pubPlace>
               <placeName ref="3186886">Zagreb</placeName>
            </pubPlace>
            <date when-iso="2018-01">Siječnja 2018</date>
            <availability>
               <licence target="http://creativecommons.org/licenses/by/3.0/"
                        notBefore="2017-12-25">
                  <p>The Creative Commons Attribution 3.0 Unported (CC BY 3.0) Licence applies to
                     this document.</p>
                  <p>The licence was added on January 13, 2018.</p>
               </licence>
            </availability>
         </publicationStmt>
         <sourceDesc>
            <p>Darko Novaković, "Prvi pisani trag hvarskoga Atika: dvije nepoznate latinske elegije
               Jeronima Bartučevića", U krilu vile latinke: Rasprave o hrvatskom humanizmu, Zagreb
               2015. Latinski tekst prema Marc. lat. XIV 235 /4714/, 27v-29.</p>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1535" precision="low" period="15xx_2_third">post 1535</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>poesis - elegia</term>
               <term>poesis - epistula</term>
            </keywords>
         </textClass>
      </profileDesc>
      <revisionDesc>
         <listChange>
            <change>
               Prva XML verzija.
               <persName>
                  <ref type="viaf" target="6913774">Neven Jovanović</ref>
               </persName>
               <date>2018-01-13T19:08:32.786777700</date>
            </change>
         </listChange>
      </revisionDesc>
   </teiHeader>
   <text type="poesis-epistula">
      <body>
         <head>Ad illustrissimum inclytumque imperatorem Carolum <orig>Hieronimus</orig> Bertucius Atticus
            Dalmata Pharius</head>
         <l n="1"> Undique turbati Caesar spes unica mundi,</l>
         <l n="2"> Quo nihil in toto clarius orbe nitet,</l>
         <l n="3"> Quantam uirtutem possunt demittere coelo</l>
         <l n="4"> Sidera, te exemplar nobile terra tenet.</l>
         <l n="5"> Cuncta fuere duces quibus et sunt nunc quoque clari</l>
         <l n="6"> Exuperas solus, singula solus habes.</l>
         <l n="7"> Omnia cunctaque habeas, uni tibi deest tamen unum</l>
         <l n="8"> Quod pro se tantum detinuere dei.</l>
         <l n="9"> O si prospiciens orbi terraeque saluti</l>
         <l n="10"> Ex superis aliquis, quem mala nostra mouent,</l>
         <l n="11"> Hic immortalem faceret te: nec tibi <orig>cęli</orig>
         </l>
         <l n="12"> Invideo summum perpetuumque bonum.</l>
         <l n="13"> Ne cadat at quoniam timeo te terra perempto,</l>
         <l n="14"> Exorare opto: talia parce, Deus!</l>
         <l n="15"> Hanc modo nutantem clare nam cernimus, at tu</l>
         <l n="16"> Ne ruat in <orig>preceps</orig>, una columna tenes.</l>
         <l n="17"> Talibus hinc <orig>suplex</orig> iusti mitisque piique</l>
         <l n="18"> Oravi <orig>pręcibus</orig> numina sacra Iouis:</l>
         <l n="19"> "Dii sua respiciunt", dixi, "si <orig>comoda</orig>, cive</l>
         <l n="20"> Fraudare hoc coelum magnaque damna putant</l>
         <l n="21"> Rumpere <orig>falaces</orig> nexosque hinc ordine nodos</l>
         <l n="22"> Nolunt qui, fieri talia posse vetant,</l>
         <l n="23"> Iuppiter, his saltem nostris precor annue uotis:</l>
         <l n="24"> Hoc tibi tam grato protrahe saecla duci,</l>
         <l n="25"> 
            <orig>Europę</orig> ex Thracum domita feritate triumphis</l>
         <l n="26"> Addat dum <orig>Lybicis</orig> parta trophea locis,</l>
         <l n="27"> Immani tutum fratrem dum reddat ab hoste,</l>
         <l n="28"> Liberet instanti dum Latiumque malo,</l>
         <l n="29"> Dumque fidem ueram confirmet dogmate uero</l>
         <l n="30"> Quam lacerat summo gens inimica Deo,</l>
         <l n="31"> Dum Petri in portum quassatam turbine et undis</l>
         <l n="32"> Ingentem mira deuehat arte ratem.</l>
         <l n="33"> Duxerit in terris cum sospes Nestoris annos,</l>
         <l n="34"> Saecla noua his <orig>sęclis</orig>, Iuppiter adde, precor,</l>
         <l n="35"> Quo mare, quo felix sub Caesare terra quiescat,</l>
         <l n="36"> 
            <orig>Quę</orig> longo optata tempore pace caret,</l>
         <l n="37"> Ah, loca <orig>que</orig> Oceanus passim circumfluit hosti,</l>
         <l n="38"> Communi in praedam tradere cuncta iubes,</l>
         <l n="39"> Solis ad occasum, <orig>ue</orig> nobis, solis ab ortu</l>
         <l n="40"> Vix ulla est diro quae plaga Thrace uacat.</l>
         <l n="41"> Traiectis Istro, Sauo, Drauoque fluentis</l>
         <l n="42"> Innumero <orig>Ungarię</orig> milite strauit humum.</l>
         <l n="43"> Quo penetrare audet, cernis, iam classibus Helles</l>
         <l n="44"> Egressum ponto <orig>Galica</orig> terra tenet.</l>
         <l n="45"> Proh scelus, est portus tranquillus, debuit esse</l>
         <l n="46"> 
            <orig>Que</orig> merito huic hosti saeua Malea fero.</l>
         <l n="47"> Dispudeat tandem scelerati <orig>federis</orig> illum,</l>
         <l n="48"> Abrumpat <orig>foedę</orig> vincula <orig>amicitię</orig>.</l>
         <l n="49"> Unde abiit mea musa redit. Mortalia libras</l>
         <l n="50"> Tu deus astriferi iustus ab arce poli:</l>
         <l n="51"> Si tibi cura tui mundi est, sic consule mundo</l>
         <l n="52"> Vt nostra hic <orig>suplex</orig> te modo voce rogat."</l>
         <l n="53"> Haec ego; tunc sacro nutu, quo cuncta gubernat,</l>
         <l n="54"> Vultu mortales quoque beare solet,</l>
         <l n="55"> Annuit his iustus precibus regnator Olympi,</l>
         <l n="56"> Iustis et Parcis talia iussa dedit:</l>
         <l n="57"> "Ducite concordes felicia stamina mundo,</l>
         <l n="58"> Prospera sint Carolo numine cuncta meo."</l>
         <l n="59"> His breviter dictis tacuit tonuitque sereno</l>
         <l n="60"> Caelo; <orig>letitię</orig> signa dedere poli.</l>
         <l n="61"> Sic modo quassanti qui spes es, mox eris unus</l>
         <l n="62"> Pacati dominus, mox pater orbis eris,</l>
         <l n="63"> Tamque tibi Ganges quam seruiet ultima <orig>Thile</orig>,</l>
         <l n="64"> Tam <orig>Phrix</orig>, Persa, Cilix quam Scytha, Parthus, Arabs.</l>
         <l n="65"> Nunc sine more furens Thrax et sine more superbus</l>
         <l n="66"> Iam sua deuictus sub iuga cola dabit,</l>
         <l n="67"> Perfidus atque tibi, Caesar, cum cedet in armis,</l>
         <l n="68"> Cum cedent castris Thracia castra tuis,</l>
         <l n="69"> Libera terra malis tua nomina tollet ad astra</l>
         <l n="70"> Et te mortalem dicet adesse deum</l>
         <l n="71"> Innumerosque tibi tribuet cum laeta triumphos,</l>
         <l n="72"> Caesaribus quales inclyta Roma dedit,</l>
         <l n="73"> Hinc tibi diuinos uiuo praestabit honores</l>
         <l n="74"> 
            <orig>Foelix</orig> et ductu facta beata tuo.</l>
         <l n="75"> 
            <orig>Que</orig> poterit dabit <orig>hec</orig>, non <orig>que</orig> tua gesta requirent,</l>
         <l n="76"> Sed tandem tribuet <orig>pręmia</orig> digna polus.</l>
         <l n="77"> 
            <orig>Lęti</orig> te expectant <orig>Polux</orig> Castorque <sic>iubente</sic>
         </l>
         <l n="78"> Sic foue ut excipiant te mediumque locent.</l>
         <l n="79"> Vade age, rumpe moras, fatalia castra moueto,</l>
         <l n="80"> Iusta tibi causa est, sunt pia et arma tibi.</l>
         <l n="81"> Vade age, ne haec laniet crudelis diraque mundum;</l>
         <l n="82"> Immanem leto det tua dextra feram!</l>
         <l n="83"> Vade age, mortales iam iam "Saturnia" dicent</l>
         <l n="84"> "Saecla sub Hesperio Caesare mundus habet!"</l>
      </body>
   </text>
</TEI>
