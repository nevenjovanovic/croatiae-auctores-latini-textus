<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc xml:id="sizgor-j-documenta-sibenic">
            <titleStmt>
                <title>Documenta de ecclesia Sibenicensi a. 1449, versio electronica</title>
                
                <author ref="sizgo02">
                    <persName xml:lang="hr">Šižgorić, Juraj (stariji)</persName>
                    <date>biskup 1437-1454</date>
                </author>
                <editor>
               <persName>
                  <ref>Vincenzo Miagostovich</ref>
               </persName>
            </editor>
                <respStmt>
                    <resp>Edidit et editionem electronicam praeparavit</resp>
                    <persName>
                  <ref type="viaf" target="6913774">Neven Jovanović</ref>
               </persName>
                </respStmt>
            </titleStmt>
            <extent ana="C">Mg:C Verborum 1087</extent>
            <publicationStmt>
                <p>Elektronska verzija: Digitalizacija hrvatskih latinista, znanstveni
                    projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
                    Hrvatska.  <date when-iso="2012-02">Veljača 2012</date>
            </p>
            </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>
               <ref type="liber"
                    target="http://www.archive.org/details/inobilieilclerod00miag">I nobili e il clero di Sebenico nel 1449 per la fabbrica della cattedrale
                    documenti editi e annotati da Vincenzo Miagostovich
                    Sebenico: U. Fosco, 1910, s. 51-59</ref>
            </bibl>
         </sourceDesc>
        </fileDesc>
        <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
                <date when="1449-05-26" period="14xx_2_third">1449-05-26</date>
            </creation>
         <textClass>
                <keywords scheme="typus">
                    <term>prosa</term>
                </keywords>
                <keywords scheme="aetas">
                    <term>Litterae renatae (1400-1600)</term>
                    <term>Saeculum 15 (1401-1500)</term>
                    <term>1401-1450</term>
                </keywords>
                <keywords scheme="genre">
                    <term>prosa oratio - acta officialia</term>
                    <term>prosa oratio - epistula</term>
                </keywords>
            </textClass>
      </profileDesc>
        <revisionDesc>
            <change>
                <date>2012-08-24</date>
                <persName>
               <ref type="viaf" target="6913774">Neven Jovanović</ref>
            </persName>
                Latinski spellcheck
                Izdvojeno Šigorićevo.
            </change>
            <change>
                <date>2010-12-05</date>
                <persName>
               <ref type="viaf" target="6913774">Neven Jovanović</ref>
            </persName>
                Početna revizija
            </change>
            
            
        </revisionDesc>
        
        
    </teiHeader>
   <text>
      <body>

         <div type="prosaOratio-acta">
        
        <!-- IV. 
        
        Risposta del vescovo. -->
        
            <opener>
               <date when="1449-05-26">Die XXVI mensis Maij MCCCCXLVIIII.</date>
            </opener> 
        
            <p>Coram Vobis spectabili et generoso viro Domino Christoforo 
        Marcello honorabili Comite et Capitaneo civitatis Sibenici et eius 
        districtus, Nos Georgius Sisgorich Dei et Apostolice Sedis gratia 
        Episcopus Civitatis eiusdem cum nostro Capitulo personaliter 
        constituti responsuri ad quandam <sic>parte</sic> per Egregios et generosos 
        cives Sibenicenses in eorum generali Consilio sub 1449, die 23 
        mensis Martij, super provisione Ecclesie nostre Cathedralis, cuius 
        tenor de verbo ad verbum talis est, videlicet:</p> 
        
            <note>(Sequitur tenor partis suprascripte)</note> 
        
            <p>Ad quam partem, infra terminum per dictum generosum 
        Consilium nobis in scriptis prefixum, obmissa verborum multiplicatione, taliter sub brevitate respondemus. Primum est ante omnia, ad vitium ingratitudinis excludendum, non quas debemus, 
        sed quas possumus, ex intimo corde, dicto generoso Consilio 
        exibemus grates pro eius vel pro eorum sanctissima et devotissima intentione: qui suorum predecessorum imitantes vestigia, 
        dicte Cathedralis ecclesie profectum et augumentum, solerti ac 
        
        
        
        <pb n="56"/>
        
        
        
        vigili cura semper studiosissime procurare et fovere curarunt. Nihilominus, quod iuxta Sapientis dictum, modus est adiacens rei 
        determinatio, sine quo etiam bona intentio suo <corr>frustratur</corr> merito, 
        nec sine debito claudi potest, adeo ut apud plerosque sapientes, 
        modus omnium divinarum humanarumque actionum regula et 
        mensura esse definiatur: primumque omnium Auctorem singula 
        egisse et agere sub numero pondere et modo sive mensura nedum theologi sed etiam vero philosophantes rationabiliter et catholice profitentur. Et quia modus in prefata parte contentus in 
        principalioribus defficere videtur, ideo nulli mirum esse debet si 
        debito ac optato fine claudi non meretur. Quod ex tribus liquido 
        constare et patere potest, primo quod est contra Deum, secundo 
        quod est contra salutem animarum, tertio quod est contra ecclesiastice libertatis <sic>emunitatem</sic>. Primum patet, servitium coactum 
        nullatenus fore placitum seu acceptum, ne dum sacre Scripture 
        testimonio, verum etiam Sanctorum exemplis edocemur, adeo ut 
        in commune proverbium versum sit, servitium coactum Deo non 
        placet: inquit Paulus beatissimus Apostolus ad Corintios: unusquisque enim prout destinavit in corde suo non ex tristitia aut 
        ex necessitate, ylarem enim datorem diligit Deus. Quod autem secundo loco animarum salus ex dicto modo <gap/> patet quod ex huiusmodi violentis exactionibus ut plurimum insurgent ire rixe 
        <sic>oculata</sic> odia dissensiones invidie detractiones contumelie blasphemie et plura alia longe graviora, ex quibus ne dum animarum 
        salus, verum etiam et pacificus status huius reipublice, quam Nostrum <expan>Illustrissimum</expan> Dominium in suorum populorum gubernationem 
        summo studio procurat et fovet, faciliter perturbari et maculari 
        posset. Quod autem tertio loco prefatus modus ecclesiasticam 
        ledat immunitatem, patet, cum ex cassatione promissarum, ad 
        quarum annullationem dispensationem et commutationem non nisi 
        Sedis Apostolice aut Diocesani auctoritas se extendit, ut habetur 
        extra de votis capitulo primo, <gap/> etiam ex obligatione pecuniarum facte per dictum Generale Consilium in prefata parte, 
        quam obligationem nec secundum Deum, nec secundum conscientiam, nec secundum debitam equitatem absque nostro Consilio et assensu facere potuerunt, ut patet per privilegium super 
        inde confectum sub M.CCCC.II. indictione X.-a die nono mensis 
        Aprilis. Ne igitur humani generis hostis, cuius studium est ut sub 
        specie boni fallat, transformat enim se, ut inquit Apostolus, in 
        
        <pb n="57"/>
        
        angelum lucis et sepius sub mele veneris et sub ovina pelle lupinam exercet capacitatem, sub hoc sanctitatis colore gregem nobis 
        commissum invadere dilaniare mactare aut disserpere possit, principiis obstandum curavimus; lubricus enim est, ut beatissimus Gregorius in suis Moralibus, antiquus serpens, qui nisi capite 
        teneatur totus statim illabitur, januis enim reseratis faciliter patet 
        ingressus, et Philosophus in primo de celo et mundo: parvus error 
        in principio, magnus est in fine valde. Cum igitur nobis ex officio incumbat Dei honorem super omnia procurare, et ne dum 
        peccata, scilicet etiam occasiones peccatorum prescindere evellere 
        et extirpare, emunitatemque ecclesiastice libertatis pro posse tueri, 
        ne ex nostro assensu animarum nostrarum adversario additum 
        patefecisse videamur, nescit enim, ut inquit beatissimus Augustinus, justitia Dei patrocinium dare criminibus, de unanimi nostri 
        Capituli matura deliberatione modum prefate provisionis nullatenus 
        duximus acceptandum, scilicet ut, iuxta beati Petri apostoli dictum, obmutescere faciamus imprudentum dectractorum ignorantiam 
        et presumptionem, et ne quisquam cum veritate suspicare valeat 
        nos prefatam negativam dedisse pretextu cupiditatis vel avaritie, 
        aut velle subtrahere manus adiutrices pro dicta fabrica sublevanda 
        modis debitis et honestis, in presentiarum tres modos honestissimos predicte fabrice sublevatione dicto generoso Consilio anteponere curavimus. Primus videlicet est inquisitio voluntaria ut, 
        iuxta Apostoli dictum, quilibet conferat ad hoc pium opus prout 
        ex divina inspiratione destinavit in corde suo. Secundus modus 
        est quem <expan>Illustrissimum</expan> Dominium in suis <sic>iustissimi</sic> exactionibus observat, 
        videlicet, adhibere tantum pro centenario quantum Vobis videbitur, 
        sub quo modo in presentiarum nos offerimus tansare nos et clerum nostrum in nostris substantiis et introitibus pro centenario 
        in duplo illius in quo vos tansabitis vos ipsos. Tertius modus 
        est ut relevetur dos seu fabrica prefate Ecclesie iuxta tenorem 
        privilegii super inde confecti sub M.CC.XCVIII. indictione undecima, die XXIIII mensis Junij ex tunc quando primo dicta Ecclesia Sancti Jacobi insignita fuit titulo Ecclesie Cathedralis, et 
        hec civitas sublimata extitit dignitate pastorali, q. f <gap/> dicta 
        Ecclesia habebit sufficientes expensas de propria dote unde eius 
        fabrica absque gravamine alicuius persone particularis sufficienter 
        et ample poterit sublevari. Vos igitur, o generosi et circumspecti 
        cives, dignitate pastorali monemus et dilectionis affectu devotissime obsecramus, ut sub aliquo predictorum modorum vel sub 
        
        
        <pb n="58"/>
        
        
        
        aliquo alio honestiori et convenientiori aut simili, si quem vestrum circumspectum consilium invenire poterit, omnes pariter 
        conveniamus ad Dei laudem, Nostri <expan>Illustrissimi</expan> Dominii honorem, nostrarum profectum animarum et ad huius reipublice celeberrimam 
        ubique terrarum diffundendam, ut prefata laudabilis fabrica continuum recipiat incrementum, ne vicinorum nostrorum mordeamur 
        invidia, quia merito nobis illudere poterunt illud evangelicum dicentes : isti homines inceperunt hedificare et non potuerunt consummare. Nam iuxta egregii doctoris Cassiodori dictum in suis 
        epistolis, ad finem debitum perducere que prudentium intentio 
        visa est suscepisse <gap/> nam sicut imperfecta laude <gap/>, sic vituperationem generant que mediis conatibus <gap/> deseruntur.
        Memores enim esse debetis, Cives egregij, quanta beneficiorum 
        largitate supra convicinos vestros divine clementie inmensitas vos 
        dotavit et, ut ex multis pauca rememorem, considerate rempublicam vestram sub Nostri <expan>Illustrissimi</expan> Dominij equissima gubernatione 
        mirabiliter ampliatam in Civium prudentia et discretione, in populi numerositate, in juvenum venustate et decore, in divitiarum 
        copia et, quod omnibus excellentius est, in gratissima corporum 
        sospitate et in pestiferis morbi preservatione, quod certe post 
        beatissimam domini Matrem, meritis beatissimi Apostoli Jacobi ad 
        cuius honorem hoc templum dedicatum est, divinam clementiam 
        egisse nulli ambiguum esse debet, ut igitur verbis utar beatissimi 
        doctoris Gregorii in omelia super Matheum, solicite, inquit, dilectissimi, nos considerare expedit ne nos qui plus ceteris in hoc 
        mundo accepisse aliquid cernimus, ab auctore mundi gravius inde 
        judicemur; cum enim augentur dona, rationes etiam crescunt donorum; tanto ergo humilior atque serviendum Deo promptior 
        quisque debet esse ex munere, quanto se in collatis benefitiis 
        obligatiorem esse conspicit in reddenda ratione. Et hec ad responsionem prefate partis dicta sufficiant.</p> 
         </div>
      </body>
    
   </text>
</TEI>
