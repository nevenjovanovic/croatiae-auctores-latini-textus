<TEI xmlns="http://www.tei-c.org/ns/1.0">
   <teiHeader>
      <fileDesc xml:id="silobod-bolsic-m-fundamentum">
         <titleStmt>
            <title ref="opusid22065576">
               Fundamentum cantus Gregoriani, versio electronica</title>
            <author ref="http://www.wikidata.org/entity/Q12636824">
               <persName xml:lang="hr">Šilobod Bolšić, Mihalj</persName>
               <date>1724 – 1787</date>
            </author>
            <editor>
               <persName>
                  <ref xml:id="JKC">Jelena Knešaurek Carić</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>Prema modernom znanstvenom izdanju (2013).
            </edition>
         </editionStmt>
         <extent ana="C">Mg:C 6772</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
               projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
               Hrvatska.  <date when-iso="2013-12">Prosinca 2013</date>.</p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <biblStruct>
               <monogr>
                  <author>
                     <ref target="silobodbolsicd1e2035">Šilobod Bolšić, Mihalj</ref>
                  </author>
                  <title>Fundamentum cantus Gregoriani seu choralis ... dialogica
                     methodo in lucem expositum </title>
                  <imprint>
                     <pubPlace>Zagrabiae</pubPlace>
                     <publisher>Typis Cajetani Francisci Harl</publisher>
                     <date period="http://semium.org/time/17xx_2_third">1760</date>
                  </imprint>
                  <extent>/6/ + 72 + /2/ pag., cum tab.</extent>
               </monogr>
               <note type="other">VIII * Jurić. Scriptores</note>
               <relatedItem type="primjerak">
                  <ref type="signatura">NSK Zagreb RIIF-8o-684</ref>
               </relatedItem>
            </biblStruct>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1760" period="17xx_2_third">1760</date>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1751-1800</term>
            </keywords>
            <keywords scheme="genre">
               <term>prosa oratio - dialogus scholasticus</term>
            </keywords>
         </textClass>
      </profileDesc>
      <revisionDesc>
         <change>
            Prva TEI XML verzija.
            <persName>
               <ref type="viaf" target="6913774">Neven Jovanović</ref>
            </persName>
            <date>2014-01-24</date>
         </change>
      </revisionDesc>
   </teiHeader>
   <text>
      <front>
         <titlePage>
            <titlePart>Fundamentum cantus
         gregoriani seu choralis
         pro captu tyronis discipuli
         ex probatis authoribus collectum
 et brevi ac facili dialogica methodo 
in lucem expositum opera ac studio
</titlePart>
            <docAuthor>Admodum Reverendissimi
         Domini Michaelis Sillobod,
         parochi in Martinszka Vesz.</docAuthor>
            <docImprint>
               <pubPlace>Zagrabiae,</pubPlace>
               <publisher>
            Typis Cajetani Francisci Härl,
            Inclyti Regni Croatiae Typographi, 
         </publisher>
               <date when="1760">1760.</date>
            </docImprint>
         </titlePage>
         <pb/>
         <div type="prosa-censura">
            <opener>MDCCLIX. XXII. Augusti</opener>
            <p>Reverendissimus dominus cathedralis ecclesiae Zagrabiensis canonicus 
         decanus <persName>Georgius Bisztriczey</persName>, praesens opus revideat ac suam 
         <sic>superinde</sic> censuram apponat.</p>
            <closer>
               <signed>
                  <persName>Georgius Rees</persName>, 
         
         catholicae ecclesiae Zagrabiensis 
         
         custos et vicarius
         
         generalis manu propria</signed>
            </closer>
         </div>
         <pb/>
         <div type="prosa-titulus">
            <head>fundamentum cantus gregoriani seu choralis</head>
         </div>
         <pb n="42"/>
         <div type="prosa-censura">
            <head>Approbatio censoris</head>
            <p>Postquam librum, cui titulus: Fundamentum cantus Gregoriani, 
         seu choralis <abbr>etc.</abbr> perlegissem, ac cum probatis authoribus contulissem, 
         occurrit quod de Platone olim Poëta dixit, dicam ego de libro 
         hoc: Hic unus instar est omnium. Sive enim cantum choralem 
         omnium ritus Romani ecclesiarum, sive chori nostri cathedralis 
         ecclesiae Zagrabiensis antiquissimam canendi consuetudinem 
         spectes, ita haec attemperata prae se fert, ut nulli in aliquo deesse 
         videatur. Dignum itaque iudico, ut in publicam prodeat lucem ac 
         tyronibus, ad musicum concentum e fundamentis penetrandum 
         aspirantibus, lucis plus afferat.</p>
            <closer>
               <dateline>Zagrabiae, die 4. Septembris, Anno 1759.</dateline>
               <signed>
                  <persName>Georgius Bisztricey</persName>,
         
         canonicus Zagrabiensis
         
         et sacrae sedis dioecesanae Zagrabiensis notarius, 
         
         manu propria.</signed>
            </closer>
         </div>
         <pb/>
         <div type="prosa-praefatio">
            <head>Praefatio ad lectorem</head>
            <p>Etsi multi olim fuerint, qui omnem musicae supellectilem copiose 
         ac erudite, arte et ratione in communem usum traduxissent atque 
         etiam modo sint doctrina et authoritate clarissimi in ecclesiis <sic>chorostates</sic>, 
         ad omnem melodiam, ut ait Vergilius, et cantare pares, et 
         respondere parati, attamen vidi ego tyrones iuvenes, nobilissimae 
         huius artis amantes, qualis ego olim fueram, ita inter se disceptare, 
         ut uter ab altero discere debeat, ex adverso audiens haud discernere 
         valebat. Nequaquam ideo quod deessent aut auctores aut 
         magistri, qui eorum nodos solvere possent, aut vellent, sed quod 
         deesset facilitas et claritas rudi ac inerti iuvenum ingenio accommoda. 
         Quamobrem operae pretium haud mediocre, ut spero, me 
         facturum putabam, si Fundamenta cantus <sic>choralis</sic> ex variis probatisque 
         auctoribus, quasi ex viridario flores in unum fasciculum 
         methodo dialogica, utpote suaviori, ac magis pervia, qua totius rei 
         summa in animos iuvenum facilius ac fructuosius influere posset, 
         colligerem collectaque ratione quasi amico foedere ita copularem, 
         ut nec claritati suavitas, nec suavitati deesset claritas, quibus 
         et magister et discipulus, tanquam delectabili vinculo, tenerentur. 
         Quo in scriptionis genere quantum profecerim, intelligentis censoris 
         fuerat iudicare. Verum ea moderni temporis est corruptela, 
         ut cum multi sint, qui novis operibus legendis delectantur, longe 
         plures esse, qui iis carpendis linguas suas intentent aliosque <sic>censurare</sic>, 
         cavillare, iudicare audeant, praesumant, etsi fors nec opus 
         
         
         <pb/>
         auctoris viderint. Eiusmodi Zoilos ego quoque, licet minimus, ut 
         evitarem, scripturus, suspensam identidem tenui manum, atque 
         etiam calamum abieci, abiectum tamen, suffragio gratiosi <sic>Moecenatis</sic> 
         ac patroni mei resumpsi, qui ex Platone monitum me esse volebat: 
         Nos nobis natos non esse; sed ortus nostri partem patria, partem 
         parentes, partem amici, partem denique posteri sibi vendicent. 
         Atque hac ut plurimum ratione motus, ingenuos iuvenes vitae laborumque 
         meorum participes, quasi haeredes esse volui. Accedite 
         ergo nobilissimis praeceptis meis imbuendi, ut horum facilitate 
         et recte canere sciatis et quod canetis, a Deo optimo impetretis 
         atque alios etiam ad pares devotionis affectus excitetis. Si enim 
         (quemadmodum Dialogo I. dicturi sumus) reliquis artibus praestantior 
         haec ars, felicem in terris Platonem, ac beatum in coelis fecit 
         Davidem, minime vos inopes relinquet orphanos. Quod si me, 
         qui vos ita alloquor, nosse cupitis, adite eundem divinum Platonem, 
         libro de legibus dicentem: nulla ex re magis hominem, quam 
         ex verbis, quae loquitur, et opere, quod facit, cognosci. Cognoscite 
         ergo me ex hoc opere, quod totus vester ita esse voluerim, ut corpore 
         etiam a vermibus absumpto, cor saltem meum, in animis vestris 
         vivum inventum iri confidam.</p>
            <signed>
               <persName>Michael Sillobod</persName>,
         
         parochus</signed>
         </div>
      </front>
      <body>
         <pb n="48"/>
         <div type="prosa-dialogus" n="1">
            <head>Dialogus I. De authore musices, sive cantus</head>
            <sp>
               <speaker>Magister:</speaker>
               <p>Ad musices artem, artium liberalium antiquissimam, iuxta ac nobilissimam 
peramanter te invito, amantissime discipule!</p>
            </sp>
            <sp>
               <speaker>Discipulus:</speaker>
               <p>Ad ardua me invitas, erudite magister, nisi enim natus sit poeta 
et musicus, ei docendi labor frustra impenditur.</p>
            </sp>
            <sp>
               <speaker>Magister:</speaker>
               <p>Nihil arduum abhorreas, ingenue iuvenis. Laboris enim ardui 
<sic>proemium</sic> virtus est; natura vero arte perficitur.</p>
            </sp>
            <sp>
               <speaker>Discipulus:</speaker>
               <p>Saltem per asperam ac spinosam viam non ducas discipulum 
tuum, suavissime magister!</p>
            </sp>
            <sp>
               <speaker>Magister:</speaker>
               <p>Neque hoc metuas, boni animi iuvenis; antequam enim provinciam 
hanc tractandam suscepissem, scribentem sapienter admonuit 
Horatius: Quid quid praecipies, esto brevis, facilis et clarus, ut 
dicta percipiant animi dociles.</p>
            </sp>
            <sp>
               <speaker>Discipulus:</speaker>
               <p>

Praeceptis ergo ac institutis optimi magistri imbuendus, quid 
musica sit scire cupio.


<pb/>
               </p>
            </sp>
            <sp>
               <speaker>Magister:</speaker>
               <p>

Recte cupis id, quod a Platone et Aristotele prius traditum praecepit 
Cicero: omnem institutionem, quae de re quacunque suscipitur, 
debere a definitione proficisci, ut intelligatur quid sit id de quo disseritur. 
Est autem musica bene canendi scientia. Bene autem canere 
(teste Boetio) est singulare donum et gratia omnipotentis Dei.

</p>
            </sp>
            <sp>
               <speaker>Discipulus:</speaker>
               <p>

O gratia! O donum Dei amabilis musica! A quo originem habeat, 
incessit animum cupido sciendi.

</p>
            </sp>
            <sp>
               <speaker>Magister:</speaker>
               <p>

Dicunt quidam habere ab ipsa natura, alii a strepitu fluviorum, 
alii a pulsu ollarum, alii denique a cantu avium. Sed dicant illi ex 
se ipsis quid velint. Ego vero non tam ex me quam ex sacris litteris 
dicam musicam originem habere ab octavo post Adam homine 
<persName>Iubal</persName>. Ipse enim (<bibl>Gen. C. 4. V. 21.</bibl>) fuit Pater canentium cithara, et 
organo, ut unisono canentium angelorum choro in coelis, corresponderet 
in consonantia sua octava in terris.

</p>
            </sp>
            <sp>
               <speaker>Discipulus:</speaker>
               <p>

Operosa est homini consonantia, magister! Quomodo ergo eam 
componere poterat <persName>Iubal</persName>?

</p>
            </sp>
            <sp>
               <speaker>Magister:</speaker>
               <p>

Poterat sane, quia habuit fratrem <persName>Tubalcain</persName>, qui (<bibl>citato <abbr>cap</abbr>. 4</bibl>) fuit 
malleator, et faber in cuncta opera aeris et ferri. Frater ergo eius <persName>Iubal</persName>, 
ex diverso inaequalium malleorum sono, diversas consonantias 


<pb/>
composuit atque ita per musicam simplicem divina providentia ad 
harmonicam pervenit eamque posteritati tradidit.

</p>
            </sp>
            <sp>
               <speaker>Discipulus:</speaker>
               <p>

Novum genus quaestionis facis, magister. Nonne quasi omnes 
Adae posteri cum suis artibus diluvio deleti sunt? Quomodo ergo 
<persName>Iubal</persName> musicam posteritati tradere poterat?

</p>
            </sp>
            <sp>
               <speaker>Magister:</speaker>
               <p>

Provide equidem poterat. Nam antequam Deus sceleratum mundum 
punivisset, <persName>Iubal</persName> in spiritu praevidit igne vel aqua puniendum. 
Ne ergo cum malo mundo bona quoque musica periret, <persName>Iubal</persName> inventae 
a se artis servantissimus custos duas columnas erigi curavit, 
marmoream unam, latericiam alteram, utramque musicae principiis 
ideo insignitam, ut si marmorea igne absumeretur, latericia maneret. 
Vicissim, si latericia aqua dissiparetur, marmorea superstes servaretur. 
Inundantibus ergo super terram aquis diluvii destructa ac dissipata 
est columna latericia, ac sola marmorea cum impressis musicae 
principiis integra inventa est per <persName>Noe</persName>. Quae (ut refert <bibl>
                     <persName>Samber</persName> in Elucidatione 
musicae choralis</bibl>) hodiedum in Syria pro aeterna memoria, 
tamquam pretiosissimus thesaurus vigilantissime custoditur.

</p>
            </sp>
            <sp>
               <speaker>Discipulus:</speaker>
               <p>

Optimum, ut video, hac in re vetustatis magistrum modo egisti. 
Age ultro, et dic quaeso: ad quas deinde nationes tam nobilis ars 
pervenisse traditur?

</p>
            </sp>
            <sp>
               <speaker>Magister:</speaker>
               <p>

Imprimis ad <sic>Aegiptios</sic>, ab illis ad Graecos, a Graecis ad Latinos, 
praesertim vero per Hebraeos, per quos ut plurimum <sic>musicalia</sic> 
instrumenta in utilitatem hominum et laudem Dei inventa esse 
scribunt historici.


<pb/>
               </p>
            </sp>
            <sp>
               <speaker>Discipulus:</speaker>
               <p>

Ergone ais utilem homini et gratam esse Deo musicam?

</p>
            </sp>
            <sp>
               <speaker>Magister:</speaker>
               <p>

Nec secus. Quomodo enim grata non erit homini musica, quae 
(nisi surdo canas) desperatum erigit, iratum temperat, tristem laetificat, 
melancholicum exhilarat, et quod caput est omnium, hostem 
corporis animaeque fugat. Quemadmodum percutiente David 
citharam, <sic>refocillabatur</sic> Saul, et levius habebat: recedebat enim 
ab eo spiritus malus. <bibl>I. Reg. C. 16.</bibl> Quomodo etiam grata non erit 
Deo, si idem coronatus vates hortatur nos dicens: Laudate Dominum 
in psalterio et cithara, in tympano et choro, in chordis et organo 
ac <sic>cimbalis</sic> bene sonantibus. Recte ergo dicebat olim sagacissimus 
Socrates nihil se scire, nisi musicam didicisset.

</p>
            </sp>
            <sp>
               <speaker>Discipulus:</speaker>
               <p>

Musicam unicum vitae animaeque solatium dicis, clarissime magister?


</p>
            </sp>
            <sp>
               <speaker>Magister:</speaker>
               <p>

Ita est, unicum dico, sed quintuplex intelligo. Musica enim prima 
est theorica, seu speculativa, quae in sola contemplatione, et 
cognitione regularum versatur, cuius finis est scire, ut si quis sciat 
quidem artem, eius tamen specimen non exhibeat. Secunda est 
practica, quae in ipsum opus, seu exercitium prodit, cuius finis est 
agere, nullo post actum relicto opere, ut si quis solum doceat musicam. 
Tertia est poetica, quae praeter cognitionem et exercitium 
post laborem aliquid operis relinquit, veluti poëta carmen post 


<pb/>
mortem. Quarta est <sic>instrumentalis</sic>, quae sine voce et textu solis 
instrumentis peragitur. Quinta vocalis, quae voce fit.

</p>
            </sp>
            <sp>
               <speaker>Discipulus:</speaker>
               <p>

Bonitate tua, magister, satisfactum est expectationi meae.

</p>
            </sp>
            <sp>
               <speaker>Magister:</speaker>
               <p>

Nondum satis. Scias etenim vocalem musicam adhuc subdividi 
in <sic>choralem</sic> et figuralem. Dico in <sic>choralem</sic>, quod passim usum 
obtinuerit in choro. Potiori tamen iure dici consuevit <name>cantus Gregorianus</name>, a <persName>divo Gregorio Magno</persName>, non quidem ab eo quasi authore, 
sed quod is <name>Antiphonale</name> et <name>Graduale</name> manu propria scripserit, 
et ab eiusdem tempore, scilicet ab anno Christi circiter 603., maius 
sui incrementum ubique in ecclesiis acceperit. Quia vero simplicibus 
notis constaret, a quibusdam nuncupatur planus, ab Italis 
vero firmus ob stabilem temporis mensuram in notis servandam, 
ad distinctionem cantus figuralis, qui temporis mensuram per figuratas 
notas et varia signa exprimit.


<pb/>
               </p>
            </sp>
            <sp>
               <speaker>Discipulus:</speaker>
               <p>

Praeclare subdivisisti musicam, magister. Iam quaeso te dic modo: 
de qua nobis deinceps sermo instituendus est?

</p>
            </sp>
            <sp>
               <speaker>Magister:</speaker>
               <p>

Me consule de <sic>chorali</sic> tamquam digniori et antiquiori. Sit itaque 
nobis, si tibi placet.</p>
            </sp>
         </div>
         <pb/>
         <div type="prosa-dialogus" n="2">
            <head>Dialogus II

De lineis, notis et clavibus.</head>
            <sp>
               <speaker>Magister:</speaker>
               <p>

Qui montem Musae ascendere cupit, imprimis scalam ad canendum 
sibi erigat oportet.

</p>
            </sp>
            <sp>
               <speaker>Discipulus:</speaker>
               <p>

De scala cantus loqueris, magister, at ex quot gradibus componatur, 
taces?

</p>
            </sp>
            <sp>
               <speaker>Magister:</speaker>
               <p>

Si ad veterum monumenta, unde priori sermone digressi sumus, 
nobis denuo redire liceat, inveniemus sane in columna <persName>Iubal</persName> scalam 
ex tribus tantum lineis compositam talemque longo etiam 
post diluvium tempore in usu fuisse. Crescente vero tempore, crevit 
etiam scala. Quod modo de praecepto quattuor lineae produci 
debeant, de consilio autem etiam quinque produci possint. Quarum 
infima, est ordine prima, et quae sequitur secunda, deinde 
tertia, quarta, <abbr>etc.</abbr> Eodem passu ipsa quoque spatia numerare noveris. 
Sic nempe:


<pb/>
               </p>
            </sp>
            <sp>
               <speaker>Discipulus:</speaker>
               <p>

Video, magister, erectam scalam, video etiam seriem linearum, 
sed quid ad lineas ponatur nihil video.

</p>
            </sp>
            <sp>
               <speaker>Magister:</speaker>
               <p>

Si videres veterum cantus, nihil aliud videres quam lineas simplicibus 
punctis signatas, easque, incognita adhuc eorum arte papyracea, 
arborum corticibus incisas. Hac vero aetate, non solum 
lineae, sed etiam spatia signari debent.

</p>
            </sp>
            <sp>
               <speaker>Discipulus:</speaker>
               <p>

Itane veterum more, simplicibus punctis signanda erunt?

</p>
            </sp>
            <sp>
               <speaker>Magister:</speaker>
               <p>

Nequaquam amplius ita fiet. Nam Ioannes de Muris<ref>1</ref>, eximius 
quondam philosophus et mathematicus, alias ad canendum notas 
invenisse nobisque tradidisse legitur.

</p>
            </sp>
            <sp>
               <speaker>Discipulus:</speaker>
               <p>

Fac ergo, venerande magister, ut videam notas a Mathematico 
nobis traditas ac usu receptas.


<note>1 de Muris ] de Mours</note>
                  <pb/>
               </p>
            </sp>
            <sp>
               <speaker>Magister:</speaker>
               <p>

Videbis omnino, sed non uniformes. Licet enim, ut priori sermone 
dixeram tibi, in solo cantu figurali servanda sit temporis mensura, 
ex qualitate notarum et signorum cognoscenda, est tamen 
etiam in cantu <sic>chorali</sic> aliqua differentia temporis ex diversitate 
notarum <sic>commensuranda</sic>. Hanc ut observes, praesertim in libris 
impressis, attende, qualis est nota. Si est <sic>caudata</sic>, tunc erit longa, et 
vox infra illam diutius protrahetur. Si est sine dependente cauda, 
tunc erit brevis, et vox nonnihil citius canetur. Si vero est angularis, 
tunc erit <sic>semibrevis</sic>, et vox infra illam citissime absolvi debebit. 
Quod si notae breves vel angulares duae aut plures coniungantur 
et quasi in uno continuo fluant, ligatae dicentur et denotabunt, 
quod syllaba textus infra illas posita continuari debeat. Brevibus 
aequivalent notae obliquae, hoc est in transversum signatae, 
in quibus solum extrema valent, medium autem nihil, quantumcumque 
producantur. Et quia canenti difficile est de scala in 
scalam sine indice transire, ideo in calce cuiusque scalae, ac etiam 
mutatione clavis datur distincta ab aliis nota, dicta custos, vel index, 
quae custodiat tonum ac indicet locum ubi subsequens nota 
accipi debeat. Vide iam omnes et singulas in exemplo. 

</p>
            </sp>
            <sp>
               <speaker>Discipulus:</speaker>
               <p>

Video sat clare exhibitas notas cantus <sic>choralis</sic>. At quomodo eas 
sine voce et textu cantabimus, non video. 


<pb/>
               </p>
            </sp>
            <sp>
               <speaker>Magister:</speaker>
               <p>

Scribit <bibl>
                     <persName>Banchieri</persName> in sua Cartella Musica</bibl> quod Graeci, qui primi 
litterarum inventores, notas cantus per sex litteras G. A. B. C. D. E. 
canere solebant. Nunc vero! 

Sex natura modis totum circumsonat orbem.

 Quos referunt: ut, re, mi, fa, sol, laque simul. 

</p>
            </sp>
            <sp>
               <speaker>Discipulus:</speaker>
               <p>

Multum, venerande magister, multum debemus Mathematico 
pro notis, multum Graecis pro inventis litteris; cui autem referendas 
grates censeres pro vocibus?

</p>
            </sp>
            <sp>
               <speaker>Magister:</speaker>
               <p>
                  <persName>Patri Guidoni Italo, ordinis s. Benedicti Monacho Aretino</persName>. Hic 
enim cum anno Domini 1019. die sacro s. Ioannis Baptistae, primum 
ex hymno versum cantari audivisset, nempe: 

<quote>
                     <l>Ut queant laxis</l>
                     <l>Re-sonare fibris</l>
                     <l>Mi-ra gestorum</l>
                     <l>Fa-muli tuorum,</l>
                     <l>Sol-ve polluti</l>
                     <l>La-bii reatum,</l>
                     <l>Sancte Ioannes.</l>
                  </quote>
                  <pb/>
Is haud aliter, quam a Deo illuminatus, ad sex capita versus reflexione 
facta, totidem ex iis deduxit syllabas, quibus omnis in cantu 
nota apte exprimi posset, servata in reliquo Graecorum auctoritate, 
quod primae eorundem litterae . id est gamma sive G. iunxerit 
ut: deinde A. iunxit cum re: B. cum mi: C. cum fa: D. cum sol: E. 
cum la. Utrumque tam amico copulavit foedere<ref>2</ref>, ut nec Graecorum 
derogaret authoritati, nec tyronum deesset facilitati.

</p>
            </sp>
            <sp>
               <speaker>Discipulus:</speaker>
               <p>

Nihilne amplius nostra dignum memoria celeberrimus Monachus 
reliquit?

</p>
            </sp>
            <sp>
               <speaker>Magister:</speaker>
               <p>

Reliquit sane iussu papae Benedicti Octavi usitatum <name>Graduale</name>. 
Distinxit etiam cantum durum a b-molli<ref>3</ref> praecipitque litteras 
vocari claves. 

</p>
            </sp>
            <sp>
               <speaker>Discipulus:</speaker>
               <p>

De clavibus loqueris, magister, et quam seram aperiant, non manifestas? 


</p>
            </sp>
            <sp>
               <speaker>Magister:</speaker>
               <p>

Manifestabo equidem tibi, quod claves aperiant syllabas sive voces, 
quibus notae exprimi debeant, ut cognoscas quae nota sit ut, 


<note>2 foedere ] faedere</note>
                  <note>3 <persName>Šilobod</persName> promiscue formis bimollis, b.mollis et b-mollis utitur.</note>
                  <pb/>
re, mi, <abbr>etc.</abbr> Hoc est claves sunt vocis formandae indices sive generales 
fuerint sive particulares. 

</p>
            </sp>
            <sp>
               <speaker>Discipulus:</speaker>
               <p>

Duplices ergo claves generales et particulares docebis magister.

</p>
            </sp>
            <sp>
               <speaker>Magister:</speaker>
               <p>

Docebo omnino dicamque illas claves esse generales quae in exordio 
cantus et capite cuiusque scalae expresse signantur; particulares 
vero quae vel expresse non signantur, vel si signentur, vim generalis 
clavis non obtinent, ut accidit in cantu b-molli.

</p>
            </sp>
            <sp>
               <speaker>Discipulus:</speaker>
               <p>

Dic ergo, magister, quot sunt claves <sic>signabiles</sic>?

</p>
            </sp>
            <sp>
               <speaker>Magister:</speaker>
               <p>

Si de numero quaeris, Graeci quoties quinque lineis utebantur, 
semper duabus clavibus cantum praenotabant, nempe ad primam 
lineam .. id est G. et ad quartam F. vel F. et C. vel vero G. et C. Uti 
vides hic:


<pb/>
Recentiores tamen, qui quattuor lineis utuntur, unicam tantum 
clavem signare solent. Sic nempe:

</p>
            </sp>
            <sp>
               <speaker>Discipulus:</speaker>
               <p>

Observo<ref>4</ref>, magister, in cantu <sic>chorali</sic> tres claves <sic>signabiles</sic>, quibus 
cantus praenotari debet.

</p>
            </sp>
            <sp>
               <speaker>Magister:</speaker>
               <p>

Bene observas in cantu duro. In cantu tamen b-molli clavibus C. 
F. G. adiungi accidentalem b. Est enim unus cantus durus, b-mollis 
alter.

</p>
            </sp>
            <sp>
               <speaker>Discipulus:</speaker>
               <p>

Quare clavem b. vocas accidentalem?

</p>
            </sp>
            <sp>
               <speaker>Magister:</speaker>
               <p>

Quia haec semper associantur clavi C. signatae, vel non signatae 
sive accidat in linea, sive in spatio, ut vides hic:

</p>
            </sp>
            <sp>
               <speaker>Discipulus:</speaker>
               <p>

Video omnino pro cantu b-molli signatam duplicem clavem, sed 
quae erit generalis?


<note>4 observo ] observa</note>
                  <pb/>
               </p>
            </sp>
            <sp>
               <speaker>Magister:</speaker>
               <p>

Erit b. Quia cantus b-mollis desumit suam denominationem a clavi 
b., dummodo b. non alicubi, et in parte tantum, sed per totum cantum, 
et in capite <sic>cuiusquae</sic> scalae associatur clavi C. Aliae autem claves 
C. F. G., quasi signatae non essent, particulares dici poterunt.

</p>
            </sp>
            <sp>
               <speaker>Discipulus:</speaker>
               <p>

Quid igitur dices, ubi b. non per totum cantum, sed alicubi tantum 
signatur? 

</p>
            </sp>
            <sp>
               <speaker>Magister:</speaker>
               <p>

Dicam tunc litteram b. nec exhibere figuram clavis generalis, cantum 
vero principaliter esse durum, minus autem principaliter b-

-mollem, adeoque mixtum, magis vel minus, prout frequentius aut 
rarius b. signabitur. Idem est, si cantus sit b-mollis, et alicubi ....quadratum 
signetur, mixtus erit. 

</p>
            </sp>
            <sp>
               <speaker>Discipulus:</speaker>
               <p>

Sed quare hoc doces, da discipulo rationem?

</p>
            </sp>
            <sp>
               <speaker>Magister:</speaker>
               <p>

Quia musici et cantores utuntur b. rotundo, et quadrato non solum 
ad denominandum cantum, sed etiam ad significandas voces 
fictas obiter illapsas. Siquidem b. rotundum vocem fa, ex natura sua 
mollem, et quadratum vocem mi, ex natura sua duram repraesentet, 
vox igitur mi tibi dura datur, fa mollis mellificatur. 

</p>
            </sp>
            <sp>
               <speaker>Discipulus:</speaker>
               <p>

Satis, venerande magister, satis miscuisti quadrata rotundis, dedisti 
durum cum molli, signasti claves. Iam, quaeso te, exple sitim 
meam, quomodo reliquas litteras suis in locis locare potero?


<pb/>
               </p>
            </sp>
            <sp>
               <speaker>Magister:</speaker>
               <p>

Hoc poteris ex sola clavi signata. Nam vides, quod claves invicem 
(excepta .) tribus tantum lineis distent. His vero cognitis facile alias 
litteras locabis, dummodo eas memoriter recitare sciveris.

</p>
            </sp>
            <sp>
               <speaker>Discipulus:</speaker>
               <p>

Experire me, meumque ingenium magister, si bonae indolis et 
animi docilis sim, si optimo magistro dignus discipulus! 

</p>
            </sp>
            <sp>
               <speaker>Magister:</speaker>
               <p>

Recita ergo si potes, discipule, a clavi C. litteras sursum.

</p>
            </sp>
            <sp>
               <speaker>Discipulus:</speaker>
               <p>

C. D. E. F. G. A. B. C.

</p>
            </sp>
            <sp>
               <speaker>Magister:</speaker>
               <p>

Recita deorsum.

</p>
            </sp>
            <sp>
               <speaker>Discipulus:</speaker>
               <p>

C. B. A. G. F. E. D. C.

</p>
            </sp>
            <sp>
               <speaker>Magister:</speaker>
               <p>

Recita modo a clavi F sursum.

</p>
            </sp>
            <sp>
               <speaker>Discipulus:</speaker>
               <p>

F. G. A. B. C. D. E. F.

</p>
            </sp>
            <sp>
               <speaker>Magister:</speaker>
               <p>

Recita deorsum.


<pb/>
               </p>
            </sp>
            <sp>
               <speaker>Discipulus:</speaker>
               <p>

F. E. D. C. B. A. G. F.

</p>
            </sp>
            <sp>
               <speaker>Magister:</speaker>
               <p>

Recita tandem a clavi G sursum.

</p>
            </sp>
            <sp>
               <speaker>Discipulus:</speaker>
               <p>

G. A. B. C. D. E. F. G.

</p>
            </sp>
            <sp>
               <speaker>Magister:</speaker>
               <p>

Recita deorsum.

</p>
            </sp>
            <sp>
               <speaker>Discipulus:</speaker>
               <p>

G. F. E. D. C. B. A. G.

</p>
            </sp>
            <sp>
               <speaker>Magister:</speaker>
               <p>

Sat egregium modo profectus tui dedisti specimen, discipule, quo 
prodis nihil eorum, quae hactenus te docui, memoria excidisse tua. 
Festinemus ergo ad alia.
</p>
            </sp>
         </div>
         <pb/>
         <div type="prosa-dialogus" n="3">
            <head>Dialogus <num value="3">III</num>

De <sic>solmizatione</sic>
            </head>
            <sp>
               <speaker>Magister:</speaker>
               <p>

Produximus hactenus lineas, expressimus notas, signavimus claves. 
Nunc patens et aperta est via ut procedentes procedamus per 
<sic>solmizationem</sic>, quae non est aliud quam notarum per certas voces 
recta pronuntiatio.

</p>
            </sp>
            <sp>
               <speaker>Discipulus:</speaker>
               <p>

Exhibe, magister, discipulo medium, quo notas per rectas voces 
pronuntiare valeat.

</p>
            </sp>
            <sp>
               <speaker>Magister:</speaker>
               <p>

Solent magistri artis exhibere manum, in eaque omnes vocum 
derivationes articulatim explanare dicentes:

Disce manum tantum, si vis bene discere cantum.

Absque manu frustra, disces per plurima lustra. 

Verum quia eiusmodi manus minus clara videretur, ideo nos faciliorem 
methodum secuti (salva artis inventorum integritate) ad 
scalam ex 10 ut vides lineis erectam omnes vocum derivationes 
reducemus.


<pb/>
In hac igitur scala vides, discipule, per ternam litterarum replicationem, 
(excepta F. quae bis tantum replicatur) esse 10. lineas 
ac totidem spatia, adeoque 20. notas, ultra quas in cantu <sic>chorali</sic> 
progredi non poteris, nec vero debebis<ref>5</ref>. Vides etiam utriusque 
cantus ascensum et descensum, et si nondum omnia intelligis, interroga 
magistrum. 

</p>
            </sp>
            <sp>
               <speaker>Discipulus:</speaker>
               <p>

Pace tua interrogabo, Magister: Quare litteras ter replicaveris, replicatas 
diviseris in finales et <sic>affinales</sic>?

</p>
            </sp>
            <sp>
               <speaker>Magister:</speaker>
               <p>

Ideo ter replicavi litteras, quia omnis cantus vel est gravis vel acutus 
vel <sic>superacutus</sic>. Si ambit litteras graves, procedit demisse; si 
acutas, procedit altius; si <sic>superacutas</sic>, procedit altissime. Ideo autem 
replicatas divisi in finales et <sic>affinales</sic>, quia omnis regularis cantus 
in una ex 4. finalibus litteris terminatur, quae sunt D. E. F. G. 


<note>5 debebis ] nudebis</note>
                  <pb/>
De quibus suo loco dicemus. Quod si terminetur in littera <sic>affinali</sic> 
A. vel B. vel C. irregularis erit. 

</p>
            </sp>
            <sp>
               <speaker>Discipulus:</speaker>
               <p>

Quare autem in scala generali alicui litterae dedisti unam vocem: 
ut, alicui duas: fa, ut, alicui etiam tres: sol, fa, ut? 

</p>
            </sp>
            <sp>
               <speaker>Magister:</speaker>
               <p>

Hoc ideo factum puta, quia in loco illo, ubi est solum ut, non potest 
alia vox dici quam ut. Et ubi est fa, ut, non potest dici nisi vel 
fa vel ut. Ubi autem est sol, fa, ut, solum una ex tribus dici potest 
vel sol vel fa vel ut respiciendo clavim superiorem aut inferiorem 
<sic>directivam</sic>, ut sequens tibi exhibet symbolum.

</p>
            </sp>
            <sp>
               <speaker>Discipulus:</speaker>
               <p>

Video in symbolo variari voces penes ascensum et descensum, 
quem tamen ego non cognosco. Dic ergo <sic>quandonam</sic> nota ascendat 
et quando descendat?

</p>
            </sp>
            <sp>
               <speaker>Magister:</speaker>
               <p>

Hoc indicant ipsae claves. Nam si nota habet supra se notam in 
clavi C. vel F. vel G. tunc ascendit, secus vero descendit.


<pb/>
               </p>
            </sp>
            <sp>
               <speaker>Discipulus:</speaker>
               <p>

Quid si autem nota accidat in ipsa clavi: descendetne?

</p>
            </sp>
            <sp>
               <speaker>Magister:</speaker>
               <p>

Discernendum prius est, vel clavis tum gerit munus clavis saltem 
particularis, vel non? Si gerit, tum nota in ipsa clavi quasi ad se ipsam 
descendit. Si non gerit, tunc ascendit ad proximam clavim, quam 
supra se habet. Tunc autem litterae C. F. G. munus clavis gerere dicuntur, 
quando vel unicam notam infra se habent. Sic infra, in mutationibus 
cantus duri, in exemplis sub numero 3. et 4. littera G. exhibet 
munus clavis, quia infra se habet notam f. fa. Ergo descendit, 
et in descendendo duro habet sol. Similiter sub numero 2. et 6. littera 
C. gerit munus clavis, quia infra se habet notam mi, adeoque in 
descendendo duro C. habet fa. Sub numero autem 1. et 5. littera G. 
ut non gerit munus clavis, quia infra se nullam notam habet: ergo 
ascendit ad clavim, quam supra se habet C. fa. Et similiter sub numero 
4. F. fa ascendit ad G. sol. Quod bene observandum, praesertim 
illis, qui recentiores sequuntur auctores. Nam veteribus perinde 
erat, sive ex data ratione diceretur G. sol vel C. fa sive G. ut vel C. 
ut propter clavim superiorem, <corr resp="#NJ">dummodo</corr> in unisono vox servetur. Est 
in omnibus mutationibus utriusque cantus duri et b-mollis. 

</p>
            </sp>
            <sp>
               <speaker>Discipulus:</speaker>
               <p>

De mutatione loqueris et quid illa sit, non definis.

</p>
            </sp>
            <sp>
               <speaker>Magister:</speaker>
               <p>

Mutatio est vocis in vocem in eadem littera unisona variatio. 

</p>
            </sp>
            <sp>
               <speaker>Discipulus:</speaker>
               <p>
                  <sic>Quandonam</sic> ergo variatio vocis fieri debeat, quaeso te dicas?

</p>
            </sp>
            <sp>
               <speaker>Magister:</speaker>
               <p>

Variatio vocis, seu mutatio, fieri debet, quoties una aut plures notae 
supra la ascendunt, vel infra ut descendunt.

</p>
            </sp>
            <sp>
               <speaker>Discipulus:</speaker>
               <p>

Quid igitur canendum est, si vel unica nota ascendat supra la? 


<pb/>
               </p>
            </sp>
            <sp>
               <speaker>Magister:</speaker>
               <p>

Haec est universalissima omnium regula: Unica nota ascendente 
supra la, semper canendum est fa, ut aiunt fictum, etiamsi cadat 
in litteram E. 

Si tamen cantus sit tertii vel quarti toni, tunc fieri debebit mutatio 
vocis fa in mi, propter quintam naturalem sive perfectam, quae in 
dictis duobus tonis fit a mi in mi; praesertim si cantus sumat initium 
in re, mi vel in mi, re. Uti vides in hisce exemplis.

</p>
            </sp>
            <sp>
               <speaker>Discipulus:</speaker>
               <p>

Fierine debebit mutatio, si plures notae ascendant supra la? 

</p>
            </sp>
            <sp>
               <speaker>Magister:</speaker>
               <p>

Debebit omnino vel sol vel la mutari in re.

</p>
            </sp>
            <sp>
               <speaker>Discipulus:</speaker>
               <p>

Quid autem dices, si una aut plures notae descendant infra ut?


<pb/>
               </p>
            </sp>
            <sp>
               <speaker>Magister:</speaker>
               <p>

Dicam hoc, quod si vel unica nota descendat infra ut, statim vel 
mi vel re debebit mutari in la. 

</p>
            </sp>
            <sp>
               <speaker>Discipulus:</speaker>
               <p>

Quare ais: vel haec vel illa nota debebit mutari in aliam?

</p>
            </sp>
            <sp>
               <speaker>Magister:</speaker>
               <p>

Quia duplex est mutatio quartae et quintae! Dico quartae et quintae 
quia mutatio fit supra claves C. et................................ F. quae invicem, ut vides, semper 
quarto vel quinto loco distant.

In mutatione ergo quartae, post fa in ascendendo duro statim canendum 
est re, et in descendendo la. In mutatione autem quintae, 
post fa prius canendum est sol quam re, et in descendendo prius 
mi quam la. Considera utramque mutationem in exemplis. 


Mutationes in cantu duro


±


<pb/>
               </p>
            </sp>
            <sp>
               <speaker>Discipulus:</speaker>
               <p>

Idemne fit etiam in cantu b-molli?

</p>
            </sp>
            <sp>
               <speaker>Magister:</speaker>
               <p>

Nequaquam idem, sed totum ab opposito<ref>6</ref>. Nempe, in mutatione 
quartae, in ascendendo cantu b-molli, post fa, prius canitur sol, deinde 
re, et in descendendo prius mi, deinde la. In mutatione autem 


±


<note>6 opposito ] apposito</note>
                  <pb/>
quintae in ascendendo cantu b-molli, post fa, statim canitur re, et 
in descendendo la. Haec quoque regula declaratur in exemplis. 

Mutationes in cantu b-molli


<pb/>
               </p>
            </sp>
            <sp>
               <speaker>Discipulus:</speaker>
               <p>

In scala cantus generali docuisti, magister, quod infra F. grave ad 
litteram b non possit alia vox dici quam mi. In praemissis tamen 
exemplis cantus b-mollis infra F. grave ad b posuisti fa. Quomodo, 
quaeso te, conciliabis hoc?

</p>
            </sp>
            <sp>
               <speaker>Magister:</speaker>
               <p>

Conciliabo facillime. Nam quod in b gravi cantus duri non possit 
alia vox dici quam mi, est per se; quod autem in cantu b-molli dici 
possit etiam fa est per accidens. Si enim cantus b-mollis a b acuto 
descendat ad b grave, naturaliter etiam in b gravi dici debebit fa 
propter octavam, quae fit a b ad b ut exponitur in exemplo. 

</p>
            </sp>
            <sp>
               <speaker>Discipulus:</speaker>
               <p>

Comprehensis et animo et oculis praestantissimis tuis tum praeceptis
.........................................................., tum exemplis restat explanare, ducendane erit quinta linea, 
quando cantus supra quartas lineas, ac totidem spatia ascendit 
vel descendit?

</p>
            </sp>
            <sp>
               <speaker>Magister:</speaker>
               <p>

Pro exigentia talis ascensus et descensus solent quidem <sic>figuralistae</sic> 
unam aut plures lineas addere. Nos tamen <sic>choralistae</sic> non 
ita facimus, sed, si cantus supra quartas lineas ascendat, tunc clavim 
signatam ad proximam inferiorem lineam movemus. Quod 
si neque talis sufficiat, aliam superiorem quinto loco distantem 
signamus anteposito tamen semper et ubique suo custode, quasi 
indice indicante locum subsequentis notae. Si verbis nihil attinet 
exprimere, adsunt tyroni exempla. 


<pb/>
               </p>
            </sp>
            <sp>
               <speaker>Discipulus:</speaker>
               <p>

Clare verbis et praeclare exemplis doces, magister, ad proximam 
inferiorem lineam movendam esse clavim tunc, quando cantus supra 
quartas lineas ascendet. Quo autem movebitur tunc, quando 
infra quartas lineas descendet?

</p>
            </sp>
            <sp>
               <speaker>Magister:</speaker>
               <p>

Vice versa, ad proximam superiorem lineam movebitur. Iuvabit 
iterum videre exempla.

</p>
            </sp>
            <sp>
               <speaker>Discipulus:</speaker>
               <p>

Sat industriose pro captu meo laborasti, magister. Haud parum 
muneri tuo concedendum erit, si ultro praeceptorum tuorum participem 
me facere dignaberis.


<pb/>
               </p>
            </sp>
            <sp>
               <speaker>Discipulus:</speaker>
               <p>

Si praeceptorum meorum praestantia raperis, discipule, maiori 
conatu in eorundem studium incumbas velim. Ego vero id prae-
stabo, eamque impendam diligentiam, ut etiam quod reliquum est, 
intelligere possis. Est autem: </p>
            </sp>
         </div>
         <pb/>
         <div type="prosa-dialogus" n="4">
            <head>Dialogus IV.

De intervallis, sive consonantiis.</head>
            <sp>
               <speaker>Magister:</speaker>
               <p>

De intervallis, breviori temporis intervallo exercitationem habituri, 
etiam non rogatus intervallum definio: quod sit (<bibl>teste <persName>Boetio 
Romano</persName> lib. I. c. 8.</bibl>) soni acuti gravisque distantia, hoc est, si forte 
non intelligis, distantia vocis a voce penes ascensum et descensum 
considerata quam aliqui consonantiam vocant. 

</p>
            </sp>
            <sp>
               <speaker>Discipulus:</speaker>
               <p>

Nunc rogatus dices, magister, quot intervalla numeraturi simus?


</p>
            </sp>
            <sp>
               <speaker>Magister:</speaker>
               <p>

Numerant aliqui plura, aliqui vero pauciora. Nos vero octo tantum 
communiter recepta pertractanda assumemus.

</p>
            </sp>
            <sp>
               <speaker>Discipulus:</speaker>
               <p>

Assume ergo magister unum, quod ordine primum esse novisti.

</p>
            </sp>
            <sp>
               <speaker>Magister:</speaker>
               <p>

Haud scio quid tibi hic respondeam, bone iuvenis! Primum enim 
intervallum non tam intervallum est, quam intervalli principium; 
quemadmodum unitas non tam numerus, quam numeri principium 
est. Nullam enim in se vocis distantiam habet, sed eodem in loco 
sonat. Honoris tamen gratia etiam primum intervallum inter reliqua 
conputandum venit. Primum ergo intervallum, erit tibi prima 


<pb/>
ordine consonantia, quam musici unisonum vocant. Secunda consonantia 
erit tonus. Tertia ditonus. Quarta (Graecis vocabulis) <sic>diatexeron</sic>. 
Quinta <sic>diapens</sic>. Sexta <sic>exachordon</sic>. Septima <sic>ettachordon</sic>. 
Octava diapason. Antequam tamen singulas examinemus, imprimis 
videamus exempla primae consonantiae seu unisoni.

</p>
            </sp>
            <sp>
               <speaker>Discipulus:</speaker>
               <p>

Vellem mihi diceres, magister, quid sit secunda?

</p>
            </sp>
            <sp>
               <speaker>Magister:</speaker>
               <p>

Secunda est distantia vocis a voce cum uno intervallo, quod fit, 
quando a linea ad proximum spatium vel vicissim fit transitus, sive 
id fiat perfecte, veluti ab ut ad re. Vel imperfecte, a mi ad fa. 

</p>
            </sp>
            <sp>
               <speaker>Discipulus:</speaker>
               <p>

Quare dicis perfecte vel imperfecte?

Prima sive unisonus


<pb/>
               </p>
            </sp>
            <sp>
               <speaker>Magister:</speaker>
               <p>

Minime abs re quidquam dico. Duplex enim est secunda, perfecta 
et imperfecta. Illa vocatur maior, quia in illa quodammodo maior, 
fortior et intensior fit vocis ad vocem commotio, in ista autem remissior. 
Unde illa proprie tonus a tonando dicitur (tonare enim, ut 
Ioannes XXII. C. 8. scribit, est potenter sonare). Ista vero semitonus 
quasi minus sonans vocatur fitque solum in transitu a mi vel la ad 
proximum fa et vicissim. Accipe exempla utriusque.

</p>
            </sp>
            <sp>
               <speaker>Discipulus:</speaker>
               <p>

Interrogare te ausim, magister, quid sit tertia?

</p>
            </sp>
            <sp>
               <speaker>Magister:</speaker>
               <p>

Tertia est distantia vocis a voce per proximas tres notas, sive saltus, 
cum duobus intervallis. Haec si componatur ex duobus integris 
tonis erit maior, et proprie ditonus. Si vero componatur ex 
tono et semitono erit minor, semitonus dicta. Habet autem species 
<sic>solmizationis</sic> sequentes.

Secunda


<pb/>
               </p>
            </sp>
            <sp>
               <speaker>Discipulus:</speaker>
               <p>

Digneris magister exponere quartam.

</p>
            </sp>
            <sp>
               <speaker>Magister:</speaker>
               <p>

Quarta est distantia quattuor vocum cum tribus intervallis estque 
duplex, vera una, et falsa alia. Vera, proprie <sic>diatexeron</sic> dicta, componitur 
ex duobus tonis et uno semitono. Falsa autem ex tribus integris 
tonis, unde a quibusdam tritonus vocatur, ab aliis vero superflua 
vel prohibita quarta, quia nullam gratam consonantiam facit, 
sed durum quid et asperum auribus obtrudit. Utramque probabis 
canendo.

Tertia


Quarta


<pb/>
               </p>
            </sp>
            <sp>
               <speaker>Discipulus:</speaker>
               <p>

Quartam ordine sequitur quinta, quid autem haec sit?

</p>
            </sp>
            <sp>
               <speaker>Magister:</speaker>
               <p>

Quinta est distantia quinque vocum cum quattuor intervallis. 
Haec, si componatur ex tribus tonis et uno semitono, vera et perfecta 
erit consonantia, dicta <sic>diapens</sic>. Si vero componatur ex duobus 
tonis et duobus semitonis, erit falsa, imperfecta et dissonans, 
dicta <sic>semidiapens</sic>; utriusque species exponunt exempla: 

</p>
            </sp>
            <sp>
               <speaker>Discipulus:</speaker>
               <p>

Audiamus, magister, aliquid de sexta.

</p>
            </sp>
            <sp>
               <speaker>Magister:</speaker>
               <p>

Sexta est distantia sex vocum cum quinque intervallis de nota 
ad notam faciens saltus sex. Haec si componatur ex quattuor tonis 
et uno semitono, vera et perfecta erit, Graece <sic>exachordon</sic> dicta. 
Si vero componatur ex tribus tonis et duobus semitonis, erit falsa 
et imperfecta, cuiusvis species considera in exemplis:

Quinta


<pb/>
               </p>
            </sp>
            <sp>
               <speaker>Discipulus:</speaker>
               <p>

Soluta sexta via aperitur ad septimam.

</p>
            </sp>
            <sp>
               <speaker>Magister:</speaker>
               <p>

Septima est distantia cum sex intervallis per septem notas; 
aeque duplex vera, sive maior, et falsa, sive minor. Maior, Graece 
<sic>ettachordon</sic> componitur ex ditono et <sic>diapense</sic>, hoc est ex quinque 
tonis et uno semitono: minor vero ex quattuor tonis et duobus semitonis. 
Cuiusvis species dant exempla: 

</p>
            </sp>
            <sp>
               <speaker>Discipulus:</speaker>
               <p>

Superest exponenda octava.

</p>
            </sp>
            <sp>
               <speaker>Magister:</speaker>
               <p>

Octava est distantia octo vocum cum septem intervallis. Haec si 
constet ex quinque tonis et duobus semitonis, erit vera et perfecta 

Sexta


Septima


<pb/>
diapason. Secus, si constet ex quattuor tonis et tribus semitonis, 
erit falsa et imperfecta. Sed nulla sine exemplis:

</p>
            </sp>
            <sp>
               <speaker>Discipulus:</speaker>
               <p>

Traditis ac exemplificatis omnibus 8. consonantiis, transeamus, 
magister, ad alia. 

</p>
            </sp>
            <sp>
               <speaker>Magister:</speaker>
               <p>

Macte animo, transeamus. Operae pretium erit.

Octava</p>
            </sp>
         </div>
         <pb/>
         <div type="prosa-dialogus" n="5">
            <head>Dialogus V.

De perfectione et imperfectione tonorum</head>
            <sp>
               <speaker>Magister:</speaker>
               <p>

Tonus Graecorum olim lex fuerat, musicorum deinde modus factus 
est, nobis vero regula erit, qua omnis cantus, (etsi nec antiphona, nec 
responsorium, nec introitus sit) cuius sit toni, cognosci poterit. 

</p>
            </sp>
            <sp>
               <speaker>Discipulus:</speaker>
               <p>

Solita ergo bonitate tua dices, magister, quot sint toni?

</p>
            </sp>
            <sp>
               <speaker>Magister:</speaker>
               <p>

Nunc sunt octoni, quandoque fuere quaterni.

</p>
            </sp>
            <sp>
               <speaker>Discipulus:</speaker>
               <p>

Quare olim quaterni, nunc vero sunt octoni?

</p>
            </sp>
            <sp>
               <speaker>Magister:</speaker>
               <p>

Quia omnis fere veterum cantus in una ex quattuor finalibus 
litteris, quae sunt D. E. F. G. terminabatur. Totidem ergo regulae 
sive modi cognoscendi cantum esse debebunt. Et quidem, si ultima 
finalis nota cantus terminabatur in D., tunc erat toni primi in 
E. secundi in F. tertii in D. quarti. Primus Graece vocabatur <sic>prothus</sic>. Secundus <sic>deuterus</sic>. Tertius tritus. Quartus <sic>tetrardus</sic>. Qui, quia 
ob nimium ascensum admodum difficiles fuissent, utpote ab uno 


<pb/>
extremo ad aliud undecim vocibus sive notis ascendens, ideo maioris 
facilitatis studio ex quattuor tonis facti sunt octoni.

</p>
            </sp>
            <sp>
               <speaker>Discipulus:</speaker>
               <p>

Sed quomodo hoc factum fuisse putabo, magister?

</p>
            </sp>
            <sp>
               <speaker>Magister:</speaker>
               <p>

Hoc factum puta ita: quattuor tonis adiuncti sunt alii quattuor 
nec secus, quam cuique suus collateralis, quasi in obsequium datus. 
Unde in consuetudinem iam abiit, ut collaterales, servi plagales; 
illi vero, digniori titulo, domini authentici appellarentur. 

</p>
            </sp>
            <sp>
               <speaker>Discipulus:</speaker>
               <p>

Memini te dixisse, magister, quod veteres quattuor suos tonos, 
quos tu dominos authenticos vocas, cognoscebant ex quattuor finalibus 
litteris D. E. F. G. unde autem nos cognoscemus nostros 
<sic>connaturales</sic> sive plagales?

</p>
            </sp>
            <sp>
               <speaker>Magister:</speaker>
               <p>

Etiam ex quattuor lineis D. E. F. G. cognoscemus. Nam in quacunque 
littera terminatur dominus tonus authenticus, in eadem 
terminari debet servus suus plagalis. Nempe.

Dominus <sic>prothus</sic> suusque servus,

id est tonus 1. et 2. in D.

Dominus <sic>deuterus</sic>, suusque servus,

id est tonus 3. et 4. in E.

Dominus tritus, suusque servus, id est,

tonus 5. et 6. in F.


<pb/>
Dominus <sic>tetrardus</sic>, suusque servus,

id est tonus 7. et 8. in G. 

Ex quibus perspicuum est illos solos tonos authenticos esse, qui 
imparibus numeris scribuntur, alios autem, qui paribus scribuntur, 
esse plagales. Quae omnia ut eo tenacius memoria retineas, iure 
magistri hos tibi versus trado:

Fines cunctorum, cantor, dignosce tonorum.

Nam finem primi D. continet atque secundi.

Tertius E. regitur et quarti finis habetur.

Quintus in F. finem, sextus quoque ponit eundem.

Septimus octavusque tonus cognoscitur ex G.

</p>
            </sp>
            <sp>
               <speaker>Discipulus:</speaker>
               <p>

Si ita est, ut doces, magister, quod tonus authenticus et plagalis 
in una eademque littera terminentur, quomodo ergo dignosci 
poterunt?

</p>
            </sp>
            <sp>
               <speaker>Magister:</speaker>
               <p>

Antequam respondeam tibi, scias velim discipule omnem cantum 
tam authenticum, quam plagalem, ut perfectus sit, debere octo 
notis ascendere vel descendere. Unus tamen ab altero dignoscitur 
per hoc quod authenticus supra finalem notam ascendat octo notis. 
Plagalis vero solum ascendat quinque et descendit quattuor. 
Quae simul unitae faciunt octo notas. In cuius rei auxilium singulorum 
inspice exempla:


<pb/>
               </p>
            </sp>
            <sp>
               <speaker>Discipulus:</speaker>
               <p>

Egregie, tam praeceptis, quam exemplis declarasti, magister, ut, 
si cantus supra notam finalem ascendat notis octo, erit authenticus, 
plagalis vero, si infra finalem descendat notis quattuor, ac 
uterque perfectus. Qualis autem erit ille, qui et supra notam finalem 
pluribus ascendet quam octo notis et pluribus descendet 
quam quattuor?

</p>
            </sp>
            <sp>
               <speaker>Magister:</speaker>
               <p>

Uterque erit plus quam perfectus, quemadmodum esset imperfectus, 
si paucioribus ascenderet vel descenderet.


±


<pb/>
               </p>
            </sp>
            <sp>
               <speaker>Discipulus:</speaker>
               <p>

Concurrentibus duobus tonis perfectis vel imperfectis, quomodo, 
quaeso te, cognoscere potero, an sit potius authenticus quam 
plagalis vel e contra?

</p>
            </sp>
            <sp>
               <speaker>Magister:</speaker>
               <p>

Iterum in ascensus et descensus odiosam repetitionem cogis me 
redire, discipule. Dixi enim tibi quod tonus authenticus unice ex 
ascensu, plagalis vero ex descensu cognoscatur. Concurrentibus 
itaque duobus tonis perfectis, videndum est, an frequentius cantus 
ascendat ad octavam vel descendat ad quartam. Si frequentius 
ascendat, erit authenticus. Si frequentius descendat, erit plagalis. 
Concurrentibus autem duobus tonis imperfectis etiam videndum 
est, an cantus supra notam finalem frequentius ascendat per 
sextam, vel septimam? Aut vero frequentius descendat infra notam 
finalem per secundam, vel tertiam? Si frequentius ascendat, 
erit authenticus, si frequentius descendat, erit plagalis.

</p>
            </sp>
            <sp>
               <speaker>Discipulus:</speaker>
               <p>

Qualis autem erit ille qui nec ascendet per sextam aut septimam, 
nec vero descendet per secundam aut tertiam?

</p>
            </sp>
            <sp>
               <speaker>Magister:</speaker>
               <p>

Iterum videndum est, an supra notam finalem habeat <sic>diapense</sic>, 
sive quintam veram, vel forte habeat <sic>diatexeron</sic>, id est quartam. Si 
habet quintam, tunc est authenticus, si vero habet quartam, est plagalis. 
Toni enim authentici procedunt laete et vivaciter, quod proprium 
est quintae per tertiam, plagales vero procedunt maeste et 
affectuose, quod proprium est quartae.

</p>
            </sp>
            <sp>
               <speaker>Discipulus:</speaker>
               <p>

Interpellare tandem te ausim, optime magister, qualis iam ille erit 
cantus, qui nec per quintam, nec per quartam ascendit?

</p>
            </sp>
            <sp>
               <speaker>Magister:</speaker>
               <p>

Erit talis qualem indicabit chorda. Est autem chorda, tertia nota 
supra finalem, ut vides hic. 


<pb/>
Si ergo supra chordam fuerint plures notae quam infra illam, erit 
authenticus, secus erit plagalis.

</p>
            </sp>
            <sp>
               <speaker>Discipulus:</speaker>
               <p>

Posset contingere cantus in quo solum una nota esset supra chordam 
et alia infra chordam qualis autem erit tunc?

</p>
            </sp>
            <sp>
               <speaker>Magister:</speaker>
               <p>

Semper et ubique videndum est an cantus una solum nota ascendat, 
per tonum vel per semitonum. Si ascendat per tonum, descendat 
vero per semitonum, erit authenticus. Et vice versa, si ascendat 
per semitonum, descendat vero per tonum, erit plagalis quod si pari 
passu procedat ita ut discerni non possit, dicendus est potius authenticus, 
quam plagalis, quia servus plagalis in pari concursu debet cedere 
domino suo, qui est authenticus. Nos vero cedamus utrique ac 
una eamus ad chorum. </p>
            </sp>
         </div>
         <pb/>
         <div type="prosa-dialogus" n="6">
            <head>Dialogus VI.

De <sic>intonationibus</sic>
            </head>
            <sp>
               <speaker>Magister:</speaker>
               <p>

Superatis arduis per amoeniorem studii campum amantem cantus 
ducam discipulum meum. Campus erit chorus, ratio modulandi 
<sic>intonationes</sic>. Sine quarum notitia chorum quidem ascendere 
licebit, ac chori directorem agere minime licebit.

</p>
            </sp>
            <sp>
               <speaker>Discipulus:</speaker>
               <p>

Quid fuit illud arduum, quod superavimus, et quid hoc amoenum, 
ad quod amplectendum tantopere me provocas, magister?

</p>
            </sp>
            <sp>
               <speaker>Magister:</speaker>
               <p>

Arduum sane fuerat generaliter omnem cantum, cuius sit toni, 
ex nota finali et vario notarum ascensu ac descensu cognoscere. 
Amoenum autem et facile est visa solum nota finali antiphonae et 
initiali EUOUAE, cuius sit toni, cognoscere. Est autem EUOUAE 
vox, ex vocalibus <mentioned>sEcUlOrUm AmEn</mentioned> composita, quae ideo in fine 
cuiusque antiphonae ponitur, ut iuxta illam <sic>intonatio</sic> fiat, sive deinde 
tota antiphona decantetur, sive initium tantum.

</p>
            </sp>
            <sp>
               <speaker>Discipulus:</speaker>
               <p>

Dicis omnia ad captum meum, magister! Dic modo quod <sic>solerter</sic> 
te dicturum promisisti, quomodo ex nota finali antiphonae et 
initiali EUOUAE cognoscere possim, cuius sit toni antiphona?


<pb/>
               </p>
            </sp>
            <sp>
               <speaker>Magister:</speaker>
               <p>

Hoc modo: si finalis nota antiphonae finiat in re et initialis EUOUAE 
incipiat in la per quintam ascendentem, tunc tam antiphona 
quam psalmus erit primi toni. Si vero antiphona finiat in re 
et EUOUAE incipiat in fa per tertiam, tunc erit secundi toni, mi, 
fa, per sextam tertii, mi, fa per quartam quarti, fa, fa, vel ut, sol, b-
molle per quintam quinti, fa, la per tertiam sexti, ut, sol, per quintam 
septimi, ut, fa, per quartam octavi. Quos omnes in gratiam 
mei discipuli hisce versibus exprimo: 

Re, la primus habet, re, fa datur inde secundo.

Tertius ad sextum mi, fa, at mi, la quartus habebit.

Fa, fa fert quintus; fa, la concedito sexto.

Septimus est ut, sol; ut, fa capit inde supremus. 

Quod si discipulo meo doctrina non placet, nec placerent versus, 
placebit forte omnium tonorum symbolum ac singulorum 
exempla:


<pb/>
               </p>
            </sp>
            <sp>
               <speaker>Discipulus:</speaker>
               <p>

Placent admodum omnia tua dicta, et facta magister, solum unico 
adhuc premor angore: quare nimirum plures notae supra EUOUAE 
signantur, dum unicam sufficere dicis ad cognoscendum tonum?

</p>
            </sp>
            <sp>
               <speaker>Magister:</speaker>
               <p>

Mitte angorem, fili mi! Nam paterno te affectu docet magister 
ideo plures notas quam unicam, ex qua tonus cognoscitur, signari, 
ut in unica, eaque prima supra EUOUAE signata (in festis simplicibus, 
et in feriis dumtaxat) incipias psalmum, in reliquis autem 
notis eiusdem psalmi versum apte termines. Dico apte, quia si versus 
plures syllabas contineat quam praescriptae notae requirant, 
in unisono accipiendae erunt. Hic enim non tam medium quam 
initium et finis consideratur.

</p>
            </sp>
            <sp>
               <speaker>Discipulus:</speaker>
               <p>

Si toni psalmorum in festis simplicibus et feriis habent <sic>intonationes</sic> 
ab initiali nota EUOUAE, quales autem habent in festis duplicibus?


</p>
            </sp>
            <sp>
               <speaker>Magister:</speaker>
               <p>

Primus tonus habet fa, sol, la, sextus et idem.

Ut, re, fa, octavus, sic tertius atque secundus.

La, sol, la, quartum dant, ut, mi, sol, tibi quintum.

Septimus at tonus fa, mi, fa, sol, tibi monstrat.

Ad quorum maiorem intelligentiam ne quidpiam desideres, subnecto 
exempla:


<pb/>
Atque hae <sic>intonationes</sic> psalmorum per omnes passim ecclesias 
ritus Romani habentur. In choro tamen almae cathedralis ecclesiae 
Zagrabiensis in Regno <placeName>Croatiae</placeName>, circa tonum secundum, quartum, 
septimum et octavum invenitur quaedam discrepantia. Nam 


<pb/>
secundus circa medium et finem, quartus autem, septimus et octavus 
circa initium nonnihil mutantur, prout videre est in hisce 
exemplis:

</p>
            </sp>
            <sp>
               <speaker>Discipulus:</speaker>
               <p>

Summopere delector <sic>praedeclaratis</sic> exemplis tuis magister, sed 
magis miror quod aliquos tonos in unum tantum, aliquos vero in 
plures ac diversos exitus, sive EUOUAE perduxeris.

</p>
            </sp>
            <sp>
               <speaker>Magister:</speaker>
               <p>

Nihil in posterum mireris, <sic>chare</sic> discipule. Nam diversi exitus pro 
diversis festivitatibus instituti sunt, quod nempe aliter die festo duplici 
vel <sic>semiduplici</sic>, et aliter simplici vel <sic>feriali</sic> versus psalmorum 
terminari debeant. Quamobrem <sic>talismodi</sic> terminationes seu exitus 


<pb/>
differentiae vocantur. Aliqui vero dicunt diversos exitus, sive differentias 
esse a diversa modulatione antiphonae. Quacumque ex 
ratione id factum sit, scias velim, si forte nescivisti hactenus, discipule, 
a legislatoribus cuiuscumque facultatis nihil frustra, nihil, 
quod ratione fundatum non sit, institutum fuisse. 

</p>
            </sp>
            <sp>
               <speaker>Discipulus:</speaker>
               <p>

Forte non frustra, nec sine ratione antiphonae et psalmi, per octo 
tonos <corr resp="#NJ">decantantur</corr>, qui per unum decantari possent?

</p>
            </sp>
            <sp>
               <speaker>Magister:</speaker>
               <p>

Minime gentium frustra decantantur. Sed ex diversitate materiae, 
atque rerum, diversos quoque et varios convenit esse tonos. 
Primus enim tonus Dorius dictus partim tristis, partim iucundus; 
convenit ergo, ut contineat materias graves et sententiosas. Secundus 
<name>Hipodorius</name> est flebilis, et gravis; appropriabit ergo sibi res tristes 
et lamentabiles.

Tertius <name>Frigius</name> est asper et durus, requiret ergo materias iracundas. 
Quartus <name>Hipofrigius</name> est adulator flebilis adeoque vult habere 
materis tractantes de tranquillitate animi et rerum. Quintus <name>Lidius</name> 
est suavis et delectabilis et petit materias iucundas vel victoriosas. 
Sic in festo Corporis Christi quinta ad laudes antiphona: Vincenti 
dabo manna. Est quinti toni.

Sextus <name>Hipolidius</name> est gravis ac devotus vultque habere materias 
devotas vel funebres et calamitosas. Septimus <name>Mistolidius</name> est melancholicus 
continetque materias tristes ac conturbatas. Octavus 
<name>Hipermistolidius</name> est plenus suavitate ac iucunditate habetque materias 
mansuetas et graves continentes res speculativas et divinas 
de impetranda gratia a Deo eiusque Beata Virgine.

</p>
            </sp>
            <sp>
               <speaker>Discipulus:</speaker>
               <p>

Grates ago Deo, Beatae Virgini, ac tibi, magistro meo, quod in 
omnibus plene me institutum sentiam, <sic>quamoptime</sic> autem in eo 
quod antiphonae a materia, psalmi autem ab antiphonis regulentur, 
ut cuiuscunque toni sit antiphona, necesse est ut eiusdem toni 
sit et psalmus. Itane magister?


<pb/>
               </p>
            </sp>
            <sp>
               <speaker>Magister:</speaker>
               <p>

Ita quidem, et si secus fiat, tonus irregularis erit, utpote a regulis 
nobilissimae artis deficiens. Atque talis est psalmus: In exitu Israel 
de <placeName>
                     <sic>Egipto</sic>
                  </placeName>. Dum canitur per antiphonam Nos qui vivimus, sumit 
enim initium ex tono quarto medium ex sexto et finem ex tertio. 
Qui a quibusdam peregrinus dici consuevit, non quidem ideo 
quod ab extraneis peregrinis allatus esset, sed quod peregrinationem 
populi Israelitici contineat et raro canatur.

</p>
            </sp>
            <sp>
               <speaker>Discipulus:</speaker>
               <p>

Curiosus essem videndi hunc rarum peregrinum.

</p>
            </sp>
            <sp>
               <speaker>Magister:</speaker>
               <p>

Spe plena curiositas tua magnum animo meo attulit solatium. 
Vide ergo, quod statim videre volebas:

Prout autem idem psalmus in choro Zagrabiensi per octavam 
paschatis canitur, non sumit initium ex quarto tono, sed (ut vides) 
ex septimo.

</p>
            </sp>
            <sp>
               <speaker>Discipulus:</speaker>
               <p>

In exitu fuit Israel de <placeName>
                     <sic>Egipto</sic>
                  </placeName>; ne simus nos, quaeso te, de choro 
antequam sciat discipulus tuus, quomodo cognoscantur toni introituum 
eorumque versuum?


<pb/>
               </p>
            </sp>
            <sp>
               <speaker>Magister:</speaker>
               <p>

Hoc scies facile ex nota finali introitus et initiali subsequentis versus. 
Nam si introitus ultima nota fuerit re, et versus prima fa, uterque 
erit primi toni. Si illi fuerit ultima nota re, et huic prima ut, dabitur 
secundus tonus. Finalis mi, et initialis sol, faciunt tertium tonum. 
Mi, la, per quartam ascendentem, faciunt quartum. Fa, re, fa, 
vel ut, mi, sol per tertiam et quintam, dant tonum quintum. Fa, sol, 
sol, fa, per secundam denotant sextum. Septimum advertes quando 
introitus finem accipiet in ut, et versus initium in fa, vel ut, fa, 
mi, fa, sol. Octavum tandem habebis si et illi finalis et huic initialis 
fuerit ut. Etsi vero octavus eiusdem sit <sic>intonationis</sic> cum secundo, 
non sunt tamen idem, quia initialis secundi toni est C. ut. Octavi 
autem toni est G. ut. Quod perspicies in substratis exemplis: 


<pb/>
               </p>
            </sp>
            <sp>
               <speaker>Discipulus:</speaker>
               <p>

Adhuc unicum est, quod impensius te rogo, </p>
            </sp>
            <sp>
               <speaker>Magister:</speaker>
               <p> docebis me 
quomodo tonos responsoriorum cognoscere potero.

</p>
            </sp>
            <sp>
               <speaker>Magister:</speaker>
               <p>

Poteris facile, uti prius, ex nota finali responsorii et initiali versus. 
Nam si responsorium finit in re, et versus incipit vel in la, vel 
in re, la, habebis primum tonum. Si finalis responsorii est re, et initialis 
versus est idem re, vel ut, facient secundum tonum. Mi, fa, in 
saltu per sextam facient tertium mi, la, per quartam, quartum. Si 
vero responsorium terminatur in F. fa gravi, et versus incipit in C. 
fa acuto, erit quintus tonus. Si responsorium desinit in F. fa, et versus 
etiam in eodem F. fa initium sumit, dabitur sextus tonus. Finalis 
responsorii ut, et initialis versus sol, causant septimum tonum. Octavus 
erit quando responsorium pro ultima nota habebit ut, et versus 
pro prima vel ipsum ut, vel fa. Nihil te doceo sine exemplis:


<pb/>
               </p>
            </sp>
            <sp>
               <speaker>Discipulus:</speaker>
               <p>

Postremum est, quod te rogo, dic mihi, magister, quare supra 
aliquam syllabam textus plures notae farciuntur?

</p>
            </sp>
            <sp>
               <speaker>Magister:</speaker>
               <p>

Ratio petenda est ex ipsis verbis textus. Quae enim verba maioris 
sunt contemplationis, in iis syllaba aut in longius canitur aut 
in altius elevatur: servata nihilominus semper et ubique tam toni 
quam harmoniae proportione. Atque haec de amabili arte musices 
amantissimo meo discipulo pro modulo dicta sufficiant. 
</p>
            </sp>
            <sp>
               <speaker>Discipulus:</speaker>
               <p>Si putas haec tuo sufficere discipulo, magister, nihil aliud iam 
superest quam ut, pro impensis in me vigiliis tuis, mille tibi grates 
reddam. Accesseram quidem timidus studii difficultate perterritus, 
sed modo solum exultantis animi signis, laetus et securus 
a te discedo.</p>
            </sp>
            <sp>
               <speaker>Magister:</speaker>
               <p>Amabo te, ne discedas, discipule, donec una grates non agamus 
Deo, cuius beneficio auream hanc scientiam adepti sumus ac in signum 
<sic>gratitudinis</sic> nostrae quaterna voce decantemus Romanum 
Te Deum laudamus.</p>
            </sp>
         </div>
      </body>
   </text>
</TEI>